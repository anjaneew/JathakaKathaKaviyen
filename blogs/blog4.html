<!DOCTYPE html>
<html lang="en">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <meta name="content description" content="බුදු සසුනේ ජාතක කතා කවි විමසුම.">
  <meta name="content author" content="අමරා නන්දනී">
  <meta name="website created by" content="Anjanee Sewvandika Wijewardana">
  <title>Jathaka Katha Kavi 4 චුල්ල සෙට්ඨි ජාතකය</title>
  <link rel="stylesheet" href="../styles/blog_styles.css">
  <script src="https://kit.fontawesome.com/1327342375.js" crossorigin="anonymous"></script>
</head>
<body>

<container id="navbar">
  <nav>
    <ul>
      <li><a href="../index.html">කවි</a></li>
      <li><a href="../index.html/#about">අප ගැන</a></li>
      <li><a href="../index.html/#contact">විමසීම්</a></li>
      <li><a href="https://www.facebook.com/groups/770712921391565">හෙළ කවි අරුත</a></li>
      <li><a href="https://www.facebook.com/hashtag/pansiyapanasjathakakawya_byamaranandani">සෙවුම්</a></li>
    </ul>
  </nav>
</container>
<main>
  <header class="blog_header">
    <h1>04. චුල්ල සෙට්ඨි ජාතකය</h1>
<!--    <h2> </h2>-->
<!--    <h2> </h2>-->
  </header>

  <!--    <figure class="blog_image">-->
  <!--        <img src="/Images/blog1.jpg" alt="Book of Jathaka Tales">-->
  <!--    </figure>-->

  <section class="poem-container, poem">

        <pre class="verse">
රජගහනුවර මහා ධන නම් සිටුවරයා
එක්දු කුමරියක් සිටිනවා රූ සිරියා
මැදුරේ වසන දාසයෙකට හිත ඇතියා
වස්තුව ගෙන හැකි පමණට පලා ගියා

හසු උනොතින්  නැහැ ලැබෙන්නෙ සමාවක්
හැංගි ඉඳිමු හසු නොවෙන්න වෙලාවක්
ඉන් පසු ගතවුනෙ දුක කල දසාවක්
දරුවන් ලැබුණු පසු ලැබේවි සමාවක්

කෙලෙසක සිතූවත් සිටු දියණිය දුකට
නියතයි මරණ හසු වූවෝතින් මෙමට
සැඟවී ඉන්න වෙයි දිවියම කැලෑවට
එළිබැස නොයනවා නම් හොද වෙයි මෙමට

කාලය ගෙවෙද්දි සිටු දුව ගැබිණි වුණා
දස මස ලබයි නිවසට යන්න වුවමනා
දාසට කියා පල නැත එය නොකළමනා
තම ගෙය  වසා දා ගමනට පිටත් වුනා

දාස ඇවිත් ගෙයි දොර හැර බලන්නේ
පාලුයි මුළු පළාතම කුමරිය ගිහින්නේ
අසමින් අසල්වැසියන් තතු නිතින්නේ
මගදීම කුමාරිට බිළිඳකු ලැබෙන්නේ

ලුහුබඳවා ගිහින් බැලුවා තම දිගැස
දැක පුත් කුමරු  හද  මතුවීය සන්තෝස
පල නෑ ඉතින් දැන් යන්නට මගේ නිවස
දරුවත් අරන් යමු කිව්වා අපෙ නිවස

මගදී උපන්නෙන් පන්ථක නම ලැබුවා
අපහසුවෙන් වුවත් දරුවා ඇති කෙරුවා
වැඩිකල් නොගොස්  යලි කුමරිය ගැබිනි වුවා
නැවතත් මවුපියන්  දකිනට සිත් වූවා

පෙර දින සේම මහ මඟදරු උපත වුනා
පුතු කෙනෙකුන් ය දුක අතරින් සිනාසුනා
මව්පිය හදවත් හි දරු දුක පහල උනා
ඒ පුතු හටත් දුන් නම පන්ථක ම වුනා

ලොකු පුතු මහාපන්ථක නම ගන්නේය
පොඩි පුතු චුල්ලපන්ථක නම ගන්නේය
හැමදෙන සමග සෙල්ලමටම යන්නේය
නෑයන් අපේ කවුරුද විමසන්නේය

මිතුරන් පොහොසත්‍ ය අපි නම් දුප්පත්ය
දාසයගේ දරු කියමින් හිනහෙතිය
අම්මේ අපට නෑදෑයන් නම් නැතිය
සැක හැර කියන්නකො අම්මේ ඒ ඇතිය

රජගහ නුවර මහධන නම් සිටාණෝ
කියා කියති ඔහු වෙයි මගෙ පියාණෝ
එනුවර පිහිටි සිටු මාලිග දනා නෝ
මගේ දරුවනි වෙති නෑයන් සැමානෝ

දරුවන් වද දේය නෑයන් ගැන සොයලා
ඇඟ මස් කපාවිද දැන් දඬුවම් කරලා
මොවුනගෙ ඉදිරි දියුණුව ගැනවත් හිතලා
අපි ගම ගොස් එමුද දෙදරුවෝ පෙන්නාලා

ඔබ කිව්වාට කුමරිය මට බෑ යන්න
ඔබ මව්පියන් දෙස බලනට බෑ ඔන්න
දරු දෙදෙනා සමග ඔබ සැරහී යන්න
රජගහ නුවර ශාලාවේ නවතින්න

පණිවිඩ යවා කුමරිය මව්පියන්  හට
ලැබුනත් පණිවුඩය ඈ අවනම්බුම්බු කොට
ගිය හැටි මතක් වූ මුත් දරු සෙනෙහසට
යැව්වේ දූතයන් පමණයි දකින්නට

මව්පියො ලබා දුන් වස්තුව අතට දෙවා
කැමති තැනක ජීවත් වෙන්නට කීවා
මේ දරු දෙන්නා දෙන්නෙමි ඔබ හට පාවා
මව්පියො ළඟට ගෙනිහින් දෙන්නයි කීවා

මාපිය සෙනෙහසින් සුසැදී හැදෙන්නේ
මේ සොහොයුරන් සිටු මැදුරෙයි සිටින්නේ
මුත්තනුවන් නිතරම බණ අහන්නේ
මහපන්ථකගේ සිත දහමට ඇලෙන්නේ

චුල්ලපන්ථකගේ මතකය අඩුයි ඉතා
ඔහු නැහැ යන්නෙ පන්සල වෙත සිතාමතා
මහපන්ථක පැවිද්ද ගන්නටම සිතා
විමසා ලීය මුත්තනුවන් කුළුණු මෙතා

ඔබගේ කැමැත්තෙන් ගිහි බව අතහැරලා
යනවා නම් උතුම් දහමට මං පුරලා
බුදු හිමියන් ළඟම මුත්තනු දණගහලා
අවසර පතයි මේ මගේ මුණුපුරු කියලා

විසි වයසෙදි පමන මහණව රහත් වෙලා
මහපන්ථක හිමියන් හට මතක් වෙලා
බැලුවා මල්ලි කොහේ ඇතිදෝ සොයා බලා
මුත්තනු ළඟට වී ඔහු ඇත ඔහේ බලා

පැවිදි කලත් චුල්ල මුත්තනු විමසාලා
දස සිල් පිහිටුවා ගාථා කියවාලා
කස්සප බුදු සමෙත් ථෙරකට  විහිලුකලා
එ නිසා නැතේ පාඩම් බුද්ධිය ලබලා

මහ පන්ථක තම මල්ලණු විමසූයේ
මෙවරත් නැත නුවණ සිටියද බුදු සමයේ
එක ගාථාව සිව් මසකත් ගත නුහුයේ
කොහොමද රහත් වෙන්නේ නුඹ මේ භවයේ

ඉන්නේ කොහොම පැවිදිව නුඹ සිල් රැකලා
පාඩම් දෙන්න බෑ ගාථාවක් කියලා
මීට හොඳයි නුඹ හට ගිහිගෙය සිතලා
පලයන් නැවත ආපහු සිටු ගෙට දුවලා

එවෙලේ ඇවිත් ජීවක වෙද තුමන්නේ
බුදුන් පුදා ගොස් දන්  පැන් සදන්නේ
මහපන්ථක තෙරුන් විමසා බලන්නේ
කොපමණ හාමුදුරුවරු වැඩ සිටින්නේ

පන්සියයක් පමණ භික්ෂූන් වහන්සෙලා
අරමේ සිටිති දැන් නම් වැඩමවාලා
බුදුහිමි ඇතුළු දහවල ඔබ සියල්ලා
වැඩමෙනු මැනවි මහදන් දෙමි පුදාලා

මෙම බස් අසාගෙන සිටි චුල්ලපන්ථක
අයියා මාව අතහැරියා නොවැ නොතක
මම යමි තවත් නොරඳමි මෙහි සිවුරුරැක
හිතුවා මෙසේ හදවත පුරවාම දුක

හිමිදිරි උදේ බුදුහිමියන් ලොව බලන
දුටුවා චුල්ලපන්ථක හිමියන් වෙසෙන
කිමදැයි කරන්නේ පන්ථක ඔබ ඔතැන
හැර යමි සිවුර යළි මුත්තණු ලඟට වෙන

ඇයි ඔබ යන්නේ අප ගෙන් වරදක්වීද
නැත හිමි සඳුනි පාඩම් මට බැහැ නේද
අයියා කියූ වා හරියට අපවාද
ගිහි ගෙයි සිටත් පින් කරනට හැකි නේද

මාගෙන් නොවිමසා ඔබගේ පැවිදි බව
අත්හර වන්න බෑ ඇයි මා ළඟ නාව
මාගේ සසුන ඔබ මා සන්තක වූව
ගිහි වී පලක් නෑ ඔබ මා ළඟ සිටුව

ගඳ කුටි ලඟම දොරකඩ බුදුහිමි වසන
නැගෙනහිර බලා හිමියන් වාඩිවෙන
ඉතාම පිරිසිඳු රෙදි කඩ අතට දුන
කිව්වා රජෝ හරණං යැයි කියනු මැන

බුදු හිමි වඩී අනෙකුත් සැම හා දනට
පන්ථක චුල්ල හිමි හිඳගත් වනම සිට
කියමින් රජෝහරණං නඟලා හඬට
දිගටම පිරිමදී රෙදිකඩ ගෙන අතට

බුදුහිමි සිටින්නේ ජීවක මැදුරේය
චුල්ල පන්ථකත් බුදුහිමි කුටියේය
සූර්ය රශ්මි බලමහිමය පැතිරේය
දහදිය බිඳෙන් රෙදි කඩ කිළුටුව යාය

පිරිසිදුවට තිබූ ලස්සන රෙදි කඩය
බලා සිටියදීම කිලුටුව ගිය හැටිය
රෙදිකඩ ඔස්සේම ගොස් සිතුවිලි නදිය
විදර්ශනාවෙන් දහමක් ඔහු දුටිය

බුදුහිමියන් ඔහු මනසින් වරින් වර
දහම නගා දෙයි මනසට නිරන්තර
ත්‍රිපිටක ප්‍රගුණ කර අනිත්‍යය මෙනෙහි කර
ලැබුවා රහත් බව සිඳ බිඳ ගොර සසර

දානය බෙදයි ජීවක වෙද තුමානෝ
දන් පත අතින් වැසුවා බුදුරජාණෝ
කිම්දැයි ඇසූ කල ජීවකතුමානෝ
කුසගින්නේ තෙරක් අරමේ සිටින්නෝ

කැඳවා චුල්ලපන්ථක හිමි මහදනට
දක්වා ආශ්චර්යය පා  මහ ථෙරට
මෙපමණ නොවේ පෙර භවයෙත් මම මොහුට
පිහිටක් උනා  කීවා විත් පන්සලට

සකසා දහම් සාකච්ඡාවේ සවස
ඇසුවා සෙමින් හිමියනි කිම දැයි විගස
චුල්ල පන්ථකගෙ පෙර බව කතා රැස
කියාදෙන්න අපහට නොබලා වෙහෙස

බ්‍රහ්ම දත්ත රජුකල යටගිය දවස
ඉපදී මහබෝසතුන් සිටුවර චුල්ල ලෙස
දුටුවා මී කුණක් පාරේ  මැද වාස
යන එන මගතොටදි සිටුවර වැඩවාස

බැලුවා මෙතන ළඟදී සිටු ග්‍රහ චාරේ
නුවණැතියෙකුට අහු උනේ නම් මේ වාරේ
මේ මී කුණෙන් පොහොසත්වෙයි ප්‍රතිචාරේ
කිව්වා සිටාණන් හඩගා එක වාරේ

එක දුප්පත් මිනිසෙකුට මේ බව ඇසුණා
මේ සිටු නොදැන නොකියයි මේ නම් හැඟුණා
බලලෙකු අයිතිකරු හටමීකුණ විකුණා
දෙවයැට සමාරක් රත්රන් ඉන් ලැබුණා

එයින් උක්  සකුරු ඔහු මිලදී ගත්තේ
මල් විකුණන අයට ඒවා දී ගත්තේ,
මල් මිට බැගින් විකුණන අයගෙන් ගත්තේ
දවසින් මල් වත්තේ බාගය අරගත්තේ

හැමදා උක්සකුරු පැන් ගෙන දෙන බැවිණ
මාලාකාරි මල් ගස් දුන් ආදරෙන
ඒ මල් කඩා අට කහවනු ලැබ සැනෙන
ටික ටික පිවිසුනා ඔහු ධනවත් වෙන්න

රාජකීය උද්‍යානය සුළං හමා
සැම තැන වියළි දඬු රිකිලිත් නොවී පමා
මේ මහ කැලය අස් කරනේ කොහොමද මා
උයන්පල්ල  ලත වෙයි නොම දැන උවමා

මෙහි තියෙනා දඬු ටික මට දෙනවා නම්
තිබුණු ලෙසම මෙය පිරිසිදු කර දෙන්නම්
පොඩි දරුවන්ට උක් පැන් දී ලද මිතුදම්
ඔවුන් සමග උයනක් අස් කෙරු මනරම්

රජගෙයි වලං පුච්චන මිනිසා දුටුවා
ඒ කුඹලාගේ ගෙට ගොස් දර ටික සැලුවා
කළ මෙහෙයට සොලොසක් කහවනු ලැබුවා
ත්‍යාගය ලෙස වලන් පන්සියයක් ලැබුවා

විකුණා වලං එදිනම ඔහු හැන්දෑවේ
කහවනු සූ විස්ස එදිනට  සරිකෙරුවේ
සැදුවා පැන්සලක් ඔහු පැන් විකිණූයේ
තණකොළ වෙළෙඳ මිනිසුන් හා මිතුරුවුයේ

විකිණූ පැනට ඔහු නම් මිල නොමගත්තේ
දුන් පැන් වලට මොනවද අපි දිය යුත්තේ
විමසා බැලූ කල අපි මිතුරුව ඇත්තේ
එය මතු දිනක අපි බලමු  යි කී සත්තේ

හැම මිතුරන්ට කරමින් උපකාර සැම
කවුරුත් අතරේ රැක ගනිමින් මිතුරුකම
අසුනට තණකොලය මීලඟ වෙලඳාම
මිතුරන් ගෙනුයි තණකොල ටික ඉල්ලීම

ඔබ හැම දෙනා මට තණකොළ මිටිය බැගින්
දෙන්නකෝ හැබැයි මා විකුණන තුරුම ඉතින්
විකුණනු  එපා  මා කියනා තුරුම වදන්
හා යහළුවේ ඔවුනුත් කිව්වාය  හදින්

අස් වෙළෙන්දා ඇවිත් බැලුවා නුවර පුරා
කා ළඟවත් නැතිය තණකොළ ගියත් කරා
ඔහු චුල්ලන්තේවාසික මිදුල අරා
ගොඩ ගැසු යහළුවන් තණකොළ මිදුල පුරා

අස් වෙළඳා ඇවිත් තණකොළ ගොඩ දුටුවා
කහවනු දහසකට දෙනවද මෙය ඇසුවා
ඔව් ඔබ ගන්න විකුණමි යයි මම හිතුවා
දියුණුව වෙතට ටික ටික ඔහු  පා නැගුවා

සමුදුරු යාත්‍රාවෙන් යන මිතුරු තෙමේ
නැව් තොට නැව් ඇවිත් යන්නෙද වෙළඳාමේ
දුන් පණිවිඩය අරගෙන ඔහු හිත  සාමේ
නැව්තොට වෙතට යනවා ඔහු වෙළඳාමේ

රථයක් රැගෙන පිරිවර සමගින් සුසැදී
ඒ ලොකු රථය ගත්තේ අට කහවණු දී
අතිකාරම්   ලෙසින්  පේරැස් මුදුවක්   දී
නැවසතු ධනය ගන්නා ලෙස ගිවිසුම් දී

තුන් පලකම කූඩාරම් හරි ගස්වා
විසිතුරු විමන්සේ  පෙනුමටහැඩගස්වා
තුන් පලකදිම රැකවල් තරකොටද ලවා
සැරසුනු  බඩු ගන්න තම අතවැසියො ලවා

පටුණුගමට නැව ආවා යයි තුටින
හැම වෙලෙඳුන් හටම ආරංචිය ලැබෙන
විගසින් නැවට හැම ගොස් විමසා බලන
තේවාසිකචුල්ල හැම බඩු පෙර රැගෙන

ආවනෙ සියක් වෙළඳුන් මේ වාරයට
ලංවෙනු ලැබුනෙ නෑකාහටවත් නැවට
දහසක් ගෙවා චුල්ලන්තේවාසිකට
කවුරුත් බඩු ගත්තා සීයම වෙළෙඳුන්ට

පොහොසත්වෙද්දි වෙළඳා  නොසිතුව ලෙසට
මතක් වුනා යා යුතු සිටුතුම වෙතට
ළඟ තිබූ මසු දෙලක්ෂෙන් බාගය අතට
සිටුතුම මුණගැහි එය දුන්නා අතට

චුල්ල සිටුතුමා සතුටින් හිනැහීලා
ඔබම තබා තබාගන්නයි  මෙය පවසාලා
තම දියණිය හරි සතුටින් කැඳවාලා
තේවාසිකට ඇය කරකාරෙට දීලා

එකලේ චුල්ල තේවාසික නම රැගෙන
මෙකලේ චුල්ලපන්තකයයි නම රැඳුන
එකලේ මොහුට සිටුවී සහනය දුන්න
මෙකලේ බුදු හිමිත් මම යැයි දැන ගන්න

සැබැවින් උවමනා නම් ජීවත් වෙන්න
නුවණැති ලෙසින් දිවියේ දියුණට යන්න
ඵල ඇති රුකක් සේ ඔබ ජීවත් වෙන්න
සැනසුම රැඳුන අම නිවනින් සැනසෙන්න
        </pre>
    <p>
      <b>පසු සටහන:</b>
      ඉතාම සරල කර මෙම කවි පන්ති මා ඉදිරිපත් කරන්නේ පොඩි ළමයෙකුට වුවද වටහා ගැනීමටය. මීට වසර දෙදහස් හයසියයකටත් එහා වෙනත් රටක සිදුවූ සිදුවීම්, මේ කතාවන්ට හේතුපාදක වෙයි. ඒවා විස්තර වන්නේ දෙබස් වලිනි වලිනි එවැනි කතා 548ක් ග්‍රන්ථයේ ඇත .එක කතාවක් විස්තර කිරීමට කවි 40-70 අතර  කවි  ප්‍රමාණයක් අවශ්‍ය වෙයි  එවිට කාව්‍යනීතීන්ටම අනුගත විය නොහැකි අවස්ථා සුලභ වෙයි. හැකි උපරිමයෙන් යවහන් දෝෂය අවම කිරීමටද, අනිවාර්යයෙන්ම සෑම කවියකම පද පේළි හතරේ අවසන් අකුර එක අකුරකින් නිමා කිරීමටද උත්සාහ ගත්තෙමි. මේවා හැඩය පමණක් රැගත් ඉතාම සරල නිදහස් ආරේ කවි ලෙස හඳුන්වා දිය හැකිය මා කවිය ලියන්නේ පන්සිය පනස් ජාතක පොත් වහන්සේ ආභාසය ලබමින් එහි සඳහන් සිදුවීම් ඒ ආකාරයටම විස්තර කරමිනි . එයද මාගේ බුද්ධියට හා වටහා ගැනීමට සීමා  වෙයි. රසවින්දනයටත් දහම් කරුණු අවබෝධ කර ගැනීමටත් මම ඔබට ආරාධනා කරමි.
    </p>

    <p>2025 ජනවාරි 28 දින දීය</p>
  </section>

</main>
<footer>
  <p>පන්සිය පනස් ජාතක පොත්වහන්සේ ඇසුරින්</p>
  <h4>පද බැඳුම අමරා නන්දනී කිවිඳිය</h4>
  <section id="code">
    <h4>Developed By Anjanee Sewvandika Wijewardana</h4>
    <p>චිරං තිට්ඨතු සද්ධම්මො <i class="fa-solid fa-hands-praying"></i></p>
  </section>

  <p>&copy; 2025 All Rights Reserved.</p>
</footer>
</body>
</html>