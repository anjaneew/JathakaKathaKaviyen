<!DOCTYPE html>
<html lang="en">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <meta name="content description" content="බුදු සසුනේ ජාතක කතා කවි විමසුම.">
  <meta name="content author" content="අමරා නන්දනී">
  <meta name="website created by" content="Anjanee Sewvandika Wijewardana">
  <title>Jathaka Katha Kavi 1 අපණ්ණක ජාතකය</title>
  <link rel="stylesheet" href="../styles/blog_styles.css">
    <script src="https://kit.fontawesome.com/1327342375.js" crossorigin="anonymous"></script>
</head>
<body>

<container id="navbar">
  <nav>
    <ul>
      <li><a href="../index.html">කවි</a></li>
      <li><a href="../index.html/#about">අප ගැන</a></li>
      <li><a href="../index.html/#contact">විමසීම්</a></li>
      <li><a href="https://www.facebook.com/groups/770712921391565">හෙළ කවි අරුත</a></li>
      <li><a href="https://www.facebook.com/hashtag/pansiyapanasjathakakawya_byamaranandani">සෙවුම්</a></li>
    </ul>
  </nav>
</container>
<main>
<style>
    main{
        background-image:url('../Images/blog1.webp');
        background-repeat: no-repeat;
        background-size: cover;
        background-attachment: fixed;
    }
</style>
  <header class="blog_header">
    <h1> 01. අපණ්ණක ජාතකය </h1>
<!--    <h2> </h2>-->
<!--    <h2> </h2>-->
  </header>

  <!--    <figure class="blog_image">-->
  <!--        <img src="/Images/blog1.jpg" alt="Book of Jathaka Tales">-->
  <!--    </figure>-->

  <section class="poem-container, poem">

        <pre class="verse">
වැඩ හිටි තිලෝගුරු බුදු හිමි දයාවෙන
අරමකි සැවැත් නුවරෙහි එය ජේතවන
පැමිණි අනේ  පිඩු සිටු හා යහළුවන
අපණ්ණක පුවත සමඟින් දම් දෙසින

තෙල් මල් සුවඳ දුම් සමඟින් උක් හකුරු
සිවුරු පිළිද ගිතෙල් ඖෂධ රස මියුරු
නෙක පූජාදියෙන් මහා සඟ පුදා ගරු
එකත් පස්ව සිටියා දම් දෙසන තුරු

අනේපිඬු සිටානන් හා ජේතවනේ
පන්සියයක් මිතුරන් බණ ඇසුවා නේ
යහළුවන්ද සිත් සතොසින් තබා ගෙනේ
බණ දම් අසා පැමිණෙති තෙරුවන් සරණේ

බුදුහිමි සැවැත් නුවරින් වැඩි රජගහට
යහළුවන්ගේ වෙස් පෙරළෙයි මේ ලෙසට
කලින් ඇදහුවේ තීර්ථක දහම කොට
යනවා නැවත ඒ දහමත් අදහන්ට

නැවතත් බුදුපියා වඩිනවා ජේතවනේ
අනේපිඬු සිටුගේ මිතුරන් මොකද උනේ
නැවතත් ඔවුන් අරගෙන තෙරුවන් සරණේ
බුදුහිමි නැතොත් ආපහු  යනවාය දැනේ

දහමක් මාරු කරමින් මේ දේ කරන
කිව්වා පැමිණ බුදුහිමි වෙත සිටාණන
මගේ බුදු පියාණන් ඇති වූ දයාවෙන
විස්තර කළා බේරෙනු ඔබ අපායෙන

ශීලයේ පිහිටන්න තෙරුවන් නමදින්න
එක නෙක බණ අසා නොම දිවි වරදන්න
වැරදි උපදෙසින් හැකි දිවි තොර වෙන්න
නැතිවෙයි ඔබ දිවිය වැටහීමට ගන්න

පහදා දෙන්නෙමිය අත්විඳි පෙර භවෙක
 වැරදි බස් අසා ඔබ උණු මුලාවෙක
එදවස නොඇසු බස අදටත් අලාමක
දෙසූ සේක පෙර යට ගිය කතාවෙක

කසී රටය බරණැස් නුවරය කියනා
බ්‍රහ්මදත්ත නම් රජ කෙනෙකුන් වසනා
වෙළදම් ප්‍රධානී බෝසත් උපත උනා
එදවස ඔබේ දිවි වරදන තැන කොතැනා

බෝසත් වෙළඳ නායක හරියට ශූරයි
ගැල්ගෙන පෙළින් විකුණයි බඩු සරුසාරයි
නැගෙනහිරින් බටහිරටත් යන වාරයි
හැමවිට ගුණදමින් පිරි ඔහු පින්සාරයි

එකලම තවත් සිටියා ගැල් නායකයෙක්
දුර දිග බලා වැඩ නොකරයි කිසිම දෙයක්
නැතනුවණකුත් කවුරුන් කිව්වත් කොහොමත්
ඔහු පිළිගනී නොසිතා නොබලාම දෙයක්

දිනයක නොසිතු දෙයකි ඔවුනට සිදුවූයේ
බෝසත් තුමා ගැල් පන්සියයක් සැදුයේ
අනෙක් වෙළෙන්දත් ගැල් අරගෙන ආයේ
වටිනා බඩු මුට්ටු හැම ගැලෙහිම තිබුයේ

ගැල් දහසක් බැරිය එක මඟකම යන්න
කෑම වතුර හිඟ වෙයි මගදිම ගන්න
සිතු බෝසතාණන් වෙළඳා විමසන්න
ඔබ යනවාද මම යන්නද පවසන්න

ලා තණපත් මගේ ගොනු හට ලැබේමය
ලදලු පලා කෑමට මට ලැබේමය
මුලදි ගියොත් වාසිය මට ඉබේමය
සුදුසු යහළු මා පළමුව ගියාමය

ඒ ඇසු බෝසත් නායක වෙළෙඳ තුමා
යන්න යහළු ඔබ එහෙනම් නොවී පමා
මදක් පමා කොට එහෙනම් එන්නේ මෙමා
කිව්වා පමණි ඉස්සර විය මිතුරු තුමා

යන මග මහා වැලි කතරද පසු කරලා
 බිය නැත කෑම හා පැන් ඇත පුරවාලා
ගමනට කිසිම බාධකයක් නැත පෙනිලා
එන මුදු මිනී කන්නන් ඇත සැඟවිලා

නොම දැන කිසිත් මේ අනුවණ මනුස්සයා
ගත හැක ග්‍රහණයට මට මේ මිනිස් කයා
සුදෝ සුදට ඉන්නා ගොන් කරත්තයා
දුටුවා දියෙන් නෑවී උන් කෙනෙක් එයා

එපමණ නෙවෙයි නෙක දිය පිපි මල් ඇඟලා
සිටිති හැමදෙනා පිවිතුරුවට නාලා
 සුමිතුර කිට්ටුවක දිය තිබුනද කියලා
හොඳටම රැවටුනා දුන් පිළිතුර අහලා

තිබෙයි වතුර ගොස් හොඳ හැටි නා ගන්න
මොකටද පුරවලා මේ දිය හැරලන්න
හිත යට හිනහෙමින් යකු බස් පවසන්න
ඇසු මෝඩයා විය හොඳටම රැවටෙන්න

රථයේ බඩු ගැනත් නොමදැන පැවසූවා
නොම දැන යකුගේ හැටි ඔහු උපදෙස් පැතුවා
පෙන්වූ වන රොදට යන්නට සිත් වූවා
කිසිවක් නොවිමසා ගැල තිබු පැන් හැලුවා

උපදෙස් දුන්නු අය විගසින් නො පෙනී ගියා
ඒ අය කියූ විදියට දැන් යමුය කියා
ගැල ගෙන ගියත් මරු කතරම පෙනී ගියා
වෙහෙසින් පිපාසෙන් ගත වෙව්ලලා ගියා

පැන් නැති නිසා හැමදෙන ඇත සිහිසුන් වී
යක්කුත් ඇවිත් හිනැහෙති මස් කති ළංවී
විමසුම නැති නිසා හැම මරණෙට වෙන්වී
බඩු ගැල් පමණි ඉතිරිව කතරේ හිරවී

මසකට පසුව අප බෝසත් දැන සොඳිනා
පන්සිය ගැලක් ගෙන ඒ මගම පිවිසුණා
නිරුදක කතර නම් ලත් මරු කතරේ යනා
අභියස ළඟදි හැම දන එකට රැස්වුනා

කැඳවා එන්න ඇයි ස්වාමීනි බෙර ලැව්ව
විමසයි සේව කාරකාදිය හිත ඇතුව
මිතුරනි අසව් ම කියන දේ සිහි ඇතුව
වෙන අය කියන දේ ඔබ නෑ සිය යුතුව

නිරුදක කතරමයි ඉදිරියේ තියෙන්නේ
මගෙන් නාස පැන් සුඟකුත් නොගන්නේ
මං නොදැනුවත් කෑමක් ඔබ නොකන්නේ
ම කියන දේ පමණයි ඔබ අසන්නේ

පහදා සියලු දේ කතරක ඇති කරුණු
කන්නට මිනිස් මස බලනා අති දරුණු
යක්ෂයො සිටිනවා නොබියව මග අරිනු
ඔවුනගේ උපා හමුවේ ඔබ බිලි නොවෙනු

මස් කා පුරුදු යකු ආයෙත් පැමිණෙන්නේ
වතුරෙන් නැහැවිලා සියො ළඟ දිලිසෙන්නේ
ඕලු ද නෙලුම් මානෙල් මල්  පලඳන්නේ
එනමුදු  රතැස් බමවයි කිම පවසන්නේ

මිතුරනි අන්න පෙනෙනා නිල් වනන්තරේ
වැහි වස්නේය පැන් ඇත එහි නිරන්තරේ
පැන් පුරවා ගැල් බර ඇති මෙ  ජරමරේ
ගැල් බර ඉවත් කොට පදවනු හෙමින් සැරේ

කවුරුන් කිවත් ඔහු කී දේ අසනු එපා
මා දන්නෙමිය ඔහුගේ හිත රැඳුණු උපා
අප දිය මේ වෙලාවේදී හෙළනු එපා
කිව් සැණෙකින් යකු ගියෙ දත්මිටිද හපා

යකු ගියපසුව සේවක පිරිසක් මැද්දේ
වු දේ කුමක් දැයි පහදා දෙන  යුද්දේ
නායකතුමනි පෙනෙනා ගන  වන මැද්දේ
ඔපමන දිය තිබෙද්දිද අපි බර ඇද්දේ

මිතුරනි දැනගන්න නො අසා මුසා බස
කතරක කොයින්දෝ  විල්දිය පොදින් වැස
වැසි වසිනවා නම් හුලඟේ හමා රස
අපටත් සුළඟ එයි දෙවලාම සිසිලස

ඔබටත් දැනෙනවද මිතුරනි  සිසිලසකුත්
අඩු ගණනේ හමා යන සුළඟක පහසත්
දුටුවද ඔහු දෑස් බමවා සිටී රතැස්
අඳුනාගන්න මිතුරනි ඔහු තමයි රකුස්

 වසිතොත් වැස්ස අකුණුත් එයි පවන් හමා
ඇසුණද ඔබට ශබ්දයවත් නොවී පමා
නැහැ රවටන්නෙ බොරු කියලා ඔබව මෙමා
දිය ටික රැගෙන යා යුතු නේ කතර නිමා

කතරේ නිමාවට ගොස් සැම නතර වුණා
ගැල් පන්සියක් හමුවේ ඇටසැකිලි වෙනා
හැමදෙන හටම වුනු දේ අවබෝධ වුණා
කාබී සැණෙකින්ම කතිකාවතක් වෙනා

සවි ශක්තියෙන් පිරි මිනිසුන් රැස් කරලා
ආයුධ අතට දී  රැකවල් තර කරලා
ආරක්ෂාවදී මග බිය දුරු කරලා
සතුටින් ගියෝ උපයා වෙළදම් කරලා

එකඟ වෙතත් සත්‍යය දැන අදහන්න
එකඟ නොවී ඔබටත් හැක විමසන්න
නුවණ නොමැති නම් මරුවා එයි ගන්න
තිසරණ සරණ ලැබ ඔබ ජීවත් වෙන්න

එකල්හි ගැලේ නායක වෙළඳ ලෙස මෙමා
දුන් උපදේශ ඇසූවෝ රැක දිවිය තමා
කරනා රැකියාව දියුණට ගත්තේ තමා
කිසිදා නොවැටුනිය  උගුලක දෝෂ නිමා

සත්‍යය අසත්‍යය නිසි අයුරින් ඇඳින
දහමක පිහිට ගෙන විමසීමෙන් රැඳෙන
අනුගමනය කරමින් මේ භව ගමන
නොම දන්නෙ නම් හැමදා සසරෙම රැඳෙන

දුන් අවවාද එම කල්හිද හිඟ වේද
හද බැඳි ලෙසින් දුන් ඔවදන් නොමවේද
සාත්තු ගැලේ නායක තැන වූ වේද
ඔබලගෙ තථාගත බුදු හිමි මම වේද

මෙලෙසින් සිටු අනේ පිඬු හට කියාලා
පන්සිය තීර්ථකයන් විමසවාලා
ආරිය සතර මැනවින් පහදවාලා
දුන්නේ බුදු පියා සිත් සනසවාලා

ගණනින් දෙදහස්ය හයසිය වසට පෙර
 දුන් අවවාද දක්වන්නෙමි කෙටිම කර
ඒ බුදුගුණෙන් දෙසු සදහම් දිවාකර
කෙසේ පවසම්ද විස්තර සුමට කර

සවනේ බුදු වදන් දින දින රැව් දේවා
පවනේ හමා විත් හිත ළඟ වොරැඳේවා
එක බුදු වදනකුදු වඩමින් හිත පාවා
ඒ හැම බුදු බෙලෙන් ඔබ හට සෙත් වේවා
        </pre>

    <p>2025 ජනවාරි 22 බදාදා</p>
  </section>

</main>
<footer>
    <p>පන්සිය පනස් ජාතක පොත්වහන්සේ ඇසුරින්</p>
    <h4>පද බැඳුම අමරා නන්දනී කිවිඳිය</h4>
    <section id="code">
        <h4>Developed By Anjanee Sewvandika Wijewardana</h4>
        <p>චිරං තිට්ඨතු සද්ධම්මො <i class="fa-solid fa-hands-praying"></i></p>
    </section>

    <p>&copy; 2025 All Rights Reserved.</p>
</footer>
</body>
</html>