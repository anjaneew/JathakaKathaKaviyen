<!DOCTYPE html>
<html lang="en">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <meta name="content description" content="බුදු සසුනේ ජාතක කතා කවි විමසුම.">
  <meta name="content author" content="අමරා නන්දනී">
  <meta name="website created by" content="Anjanee Sewvandika Wijewardana">
  <title>Jathaka Katha Kavi 10 සුඛ විහාරී ජාතකය </title>
  <link rel="stylesheet" href="../styles/blog_styles.css">
  <script src="https://kit.fontawesome.com/1327342375.js" crossorigin="anonymous"></script>
</head>
<body>

<container id="navbar">
  <nav>
    <ul>
      <li><a href="../index.html">කවි</a></li>
      <li><a href="../index.html/#about">අප ගැන</a></li>
      <li><a href="../index.html/#contact">විමසීම්</a></li>
      <li><a href="https://www.facebook.com/groups/770712921391565">හෙළ කවි අරුත</a></li>
      <li><a href="https://www.facebook.com/hashtag/pansiyapanasjathakakawya_byamaranandani">සෙවුම්</a></li>
    </ul>
  </nav>
</container>
<main>
  <header class="blog_header">
    <h1> 10. සුඛ විහාරී ජාතකය </h1>
<!--    <h2> </h2>-->
<!--    <h2> </h2>-->
  </header>

  <!--    <figure class="blog_image">-->
  <!--        <img src="/Images/blog1.jpg" alt="Book of Jathaka Tales">-->
  <!--    </figure>-->

  <section class="poem-container, poem">

        <pre class="verse">
අනුපිය නුවර අනුපියනම් අඹ වනයේ
මගේ සම් බුදුපියාණන් එහි වැඩ සිටියේ
ක්ෂත්‍රිය කුමර සත් දෙනෙකුද ආ වනයේ
මහණ බව ලබා නෙක ඵලයන් ලැබුයේ

භගු කිම්බිල උපාලි භද්ධිය කියන
හිමිවරු රහත් වෙති අඹ වනයේ සිටින
හිමිදම් ඇසූ අනුරුද්ධය හිමි  සඳින
දිවැස් ලබා  අරහත් විය එසැන කින

හිමි ආනන්ද සෝවාන් ඵලයයි ලැබුවේ
ධ්‍යාන ලබා ගෙන හිමි දෙව්දත් පසුවේ
අරහත් වී සිටි භද්ධිය හිමි හමුවේ
නිතර අහො සැප යයි වදනකි ඇසුවේ

බුදුහිමියනේ මේ හිමි නම් වෙයි අමුතු
සැපයි කියා නිතරම ගයමින් රහතූ
කිම පසුවෙයිද මෙයනම් වේ ගැටළු මතූ
අසනු මැනවි කිමද සැපය එහිමි සතූ

භද්ධිය මමයි  රජ කෙනෙකුන්  ලෙස සිටිය
අත අවි දරා මුර සෙබළුන් රැක සිටිය
එසේ වුවත් රෑ සිහිනෙන් බිය දුටිය
දැන් මම රහත් එය සැපයකි  එහි සැටිය

මෙභව නොවේ මොහු පෙර භවයෙදිත් මෙසේ
අහෝ සැපයි කියුවා මුව ද මද හසේ
සසරේ සැරිසරා පුරුදුව එය මනසේ
අරහත් වීද ඔහු  එය සමරයි මෙලෙසේ

සම්බුදු පියාණනි ඒ භව විස්තර‍ය
අපහට කියනවද අසනෙමු සැකහැරය
දෙසු ඒ පුවත භවයෙන් වැසි මනහරය
ඔබටත් වටහ ගනු හැකි නම් අමරසය

ඒ පෙර පුවත ඔබ හට දැන් කියන්නෙමි
බඹදත් රජු වසන කල බෝසතුන් වෙමි
ගිහි සැප එපා වී මම සිඳ සසර බැමි
බ්‍රාහ්,මණ කුලයෙ ඉපදී තවුස් වෙමි

හිමාලයේ වසමින් ධ්‍යානත් වඩවා
අෂ්ට සමාපත්තිය ලැබ ඉමි සොඳවා
සිසු පිරිවර පන්සිය බවුනුත් වැඩුවා
මහ වැසි නිසා හිමාල වනයෙන් ආවා

නැවතත් හිමාලය වෙත යන්නට සැරසී
මෙතුවක් රැක බලා ගත් රජු වෙත පිවිසී
යන්නම් රජතුමනි ඉල්ලමි ඔබගෙ රිසී
මේ වයසට වනගත වෙනුනම්  නොරිසී

තවුස් තුමනි යලි වනයට නොම යන්න
මේ රජ උයනෙ වැඩ සිටිනට පුළුවන්න
අතවැසි තවුසන්ට යන්නට පවසන්න
ඒ හිම වනේ ඔවුනට පුළුවන් ඉන්න

එකලේ හිම වතේ වැඩසිටි තවුසන්ට
ප්‍රධාන වුනේ භද්ධිය ඔබ දැනගන්ට
දිනයක සිතී බෝසත් තුම දැක ගන්ට
ආවා රාජ උද්‍යානෙට ඇවිදින්ට

එවෙලේ බ්‍රහ්ම දත් රජු ඇවිදින් උයනේ
බෝසත්තුමා දැක ගන්නයි පිවිසෙන්නේ
ගෝල තවුසා සැපයක් යයි පවසන්නේ
රජු වන මා දැකලත් නෑ නැගිටින්නේ

මෙලෙසින් සිතා නොපහන් වන රජු දැකලා
බෝසත්තුමා රජුගේ සිත හඳුනාලා
තවුසෙක් වෙන්න පෙර මොහු රජකැයි කියලා
බඹදත් රජුට දුනි තවුසාව හඳුන්වලා

වනවාසීව සියළුම සැප අතහැරලා
අෂ්ට සමාපත්තියටම සම වැදිලා
සියලුම බැඳුම් අතහැර නිදහස් වීලා
එහෙයින් සසරටත් මරුටත් නිබය වෙලා

පෙර කල වස්තුවෙන් සපිරුණු රජෙකි ඔහු
සිටිනව හතර වට සේනා සමග ඔහු
ආරක්ෂිතව රජ මාලිගෙ නිදන ඔහු
සිහිනෙන් බිය වෙලත් කෑ ගැසුවාලු ඔහු

ඔහු දැන් සිටින්නේ හැම විට හරි සතුටින්
මනසේ සැහැල්ලුව පිළිබිඹු කරයි නිතින්
තවුසකු වුනත් එම විට ඔහු නෑ සන්සුන්
දොස් කියනටත් බෑ  සුරකියි දහම බැතින්

ආර්ය සත්‍යය දැනගෙන ඒ මග යා ද
ධ්‍යාන වඩා සැම විට මනුසස්    වේද
මිහිරි සිතින් අහෝ සැපයි කීවේද
උදම් අනයි ඔහු අත වරදක් වේද

ඒ බස් ඇසූ බඹ දත් රජු තවුස්‍ වෙත
කළ ගෞරවය රැඳි සෙනෙහස අපරිමිත
එසමයේ අත වැසිව සැපයයි කියූ සත
මේ භද්ධියයි මෙසමෙත් ඔහු එහෙමවෙත

ඒ භව තවුස්නායක ලෙස සිටිය බලා
මේ භව ඔබේ නායක බුදුහිමිද වෙලා
කෙලෙසුන් නසා නිරමිස සැප විඳී බලා
නොවන් සැකක් ඔව් භද්දිය රහත් වෙලා
        </pre>
    <p>
      <b>පසු සටහන:</b>
      ඉතාම සරල කර මෙම කවි පන්ති මා ඉදිරිපත් කරන්නේ පොඩි ළමයෙකුට වුවද වටහා ගැනීමටය. මීට වසර දෙදහස් හයසියයකටත් එහා වෙනත් රටක සිදුවූ සිදුවීම්, මේ කතාවන්ට හේතුපාදක වෙයි. ඒවා විස්තර වන්නේ දෙබස් වලිනි වලිනි එවැනි කතා 548ක් ග්‍රන්ථයේ ඇත .එක කතාවක් විස්තර කිරීමට කවි 40-70 අතර  කවි  ප්‍රමාණයක් අවශ්‍ය වෙයි  එවිට කාව්‍යනීතීන්ටම අනුගත විය නොහැකි අවස්ථා සුලභ වෙයි. හැකි උපරිමයෙන් යවහන් දෝෂය අවම කිරීමටද, අනිවාර්යයෙන්ම සෑම කවියකම පද පේළි හතරේ අවසන් අකුර එක අකුරකින් නිමා කිරීමටද උත්සාහ ගත්තෙමි. මේවා හැඩය පමණක් රැගත් ඉතාම සරල නිදහස් ආරේ කවි ලෙස හඳුන්වා දිය හැකිය මා කවිය ලියන්නේ පන්සිය පනස් ජාතක පොත් වහන්සේ ආභාසය ලබමින් එහි සඳහන් සිදුවීම් ඒ ආකාරයටම විස්තර කරමිනි . එයද මාගේ බුද්ධියට හා වටහා ගැනීමට සීමා  වෙයි. රසවින්දනයටත් දහම් කරුණු අවබෝධ කර ගැනීමටත් මම ඔබට ආරාධනා කරමි.
    </p>

    <p>2025 පෙබරවාරි 09 දින දීය.</p>
  </section>

</main>
<footer>
  <p>පන්සිය පනස් ජාතක පොත්වහන්සේ ඇසුරින්</p>
  <h4>පද බැඳුම අමරා නන්දනී කිවිඳිය</h4>
  <section id="code">
    <h4>Developed By Anjanee Sewvandika Wijewardana</h4>
    <p>චිරං තිට්ඨතු සද්ධම්මො <i class="fa-solid fa-hands-praying"></i></p>
  </section>

  <p>&copy; 2025 All Rights Reserved.</p>
</footer>
</body>
</html>