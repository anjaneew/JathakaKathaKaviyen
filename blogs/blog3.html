<!DOCTYPE html>
<html lang="en">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <meta name="content description" content="බුදු සසුනේ ජාතක කතා කවි විමසුම.">
  <meta name="content author" content="අමරා නන්දනී">
  <meta name="website created by" content="Anjanee Sewvandika Wijewardana">
  <title>Jathaka Katha Kavi 3 සේරි වාණිජ ජාතකය</title>
  <link rel="stylesheet" href="../styles/blog_styles.css">
  <script src="https://kit.fontawesome.com/1327342375.js" crossorigin="anonymous"></script>
</head>
<body>

<container id="navbar">
  <nav>
    <ul>
      <li><a href="../index.html">කවි</a></li>
      <li><a href="../index.html/#about">අප ගැන</a></li>
      <li><a href="../index.html/#contact">විමසීම්</a></li>
      <li><a href="https://www.facebook.com/groups/770712921391565">හෙළ කවි අරුත</a></li>
      <li><a href="https://www.facebook.com/hashtag/pansiyapanasjathakakawya_byamaranandani">සෙවුම්</a></li>
    </ul>
  </nav>
</container>
<main>
  <header class="blog_header">
    <h1> 03. සේරි වාණිජ ජාතකය</h1>
<!--    <h2> </h2>-->
<!--    <h2> </h2>-->
  </header>

  <!--    <figure class="blog_image">-->
  <!--        <img src="/Images/blog1.jpg" alt="Book of Jathaka Tales">-->
  <!--    </figure>-->

  <section class="poem-container, poem">

        <pre class="verse">
අපගේ බුදු පියාණන්ගේ දිවිය තුළ
පුවතින් පුවත ගෙනහැර රස එකලු කළ
ජේතවනාරාමය සැවති නි විපුල
කදා වළලු පුවතකි දෙසූ ලොව පතල

දැකුමට නිවන් ආසාවෙන් මහණ වෙලා
වීරිය අතැර යයි හිමිසඳ එපාවෙලා
අනෙකුත් හිමිවරුන් මෙනමට විහිළු කළා
ජේතවනේ සිටි බුදුහිමිට සැලකලා

මඟ ඵල නොලැබූ ඔබ වීරිය හරිනවාද
බුද්ධ කාලයක ඵල ඔබ නොගන්නෙද
රන් තලියද නොලැබුණු වෙළෙදා වගෙද
පාඩුව සමඟ සසරේ සැරි සරනවද

එවදන් ඇසූ අනෙකුත් පැවිදිව උන්න
අපේ බුදු පියාණෙනි එය පවසාලාන්න
තුෂ්නිම්භූත වී ආසනේ වැඩ හිඳින
අයදිති කියා දෙනු මැන බුදු පියාණෙන

අපට ඇවැසි නම් ධනයක් උපයන්න
වෙර වීරියද උත්සාහයද ඇතිවෙන්න
තමනට නොමැති නම් නුවණක් සම්පන්න
සිදුවෙයි සසර සරණා තුරු දුක් වෙන්න

පෙර භවයකදී සිදු වූ ඒ පුවත ගැන
අනෙකුත් හිමිවරුන් තුළ මවිතය රැඳුන
එපුවත කියන්නැයි අප හට කිමද වුන
සැම දෙන ඉල්ලීය බුදු සිරිපා වඳින

මෙම කල්පයට පස්වන කල්පයක් එහා
වෙළඳෙකු සිටී කච්ඡපුටයි කියා මහා
පසුම්බියත් කිහිලි ගන් එහා මෙයා
යන ඔහු  නම් වීය කඡපුට වෙළඳ මහා

ලෝභ මසුරුකම් හොඳ හැටි දැන උන්න
සේරි වෙලෙන්දත් ඔහු මිතුරුව ඉන්න
නීල වාහිනී ගංතෙරට ම වෙන්න
එදවස අන්ධපුරයේ බඩු විකුණන්න

බඩු විකුනන විටදී පාරත් බෙදාගෙන
ඉතුරුව සිටී මං සළකුණු හදාගෙන
සේරිත් යනවා අභරණ හඬ නඟා ගෙන
දුප්පත් පැලකි පෙර කල සිටු මැදුර වුන

අත්තම්මාය මිණි පිරී දෙපළය ඇත්තේ
කිසි නෑ සියෙක් ඔවුනට නැහැ ඒ පැත්තේ
දුප්පත්කමයි නෑදෑයකු ලෙස ඇත්තේ
එනමුදු දැරිවියට ආසාවකි ඇත්තේ

ඇහෙනවා කදාවළලු යැයි හඬ නගලා
ආසයි මටත් පළඳින්නට ගෙන බලලා
අත්තම්මේ මමත් පොඩි දරුවෙකි හිතලා
දෙනවද වළල්ලක් වෙළඳුට අඬගහලා

දුව රත්තරන් මෙය අහගන්න කො හොඳට
ආසයි මටත් පළඳන්නට ඔබ හැඩට
දෙන්නට මසු දෙකයි ඇත්තේ වළල්ලට
දෙන්නේ කාසි කොහොමද ඒ වෙළෙන්දට

අටුවේ තියනවා මා දුටුවා තැටියක්
අත්තම්මේ ලැබේදෝ එය හට අගයක්
දමා බලන්නට අතකට වළලු දෙකක්
ආසයි දෙන්නකෝ අරගෙන එකම වරක්

මුත්තා ඔබේ බත් කෑවේ ඔය තලියේ
එකලේ රන් පිඟානක් සේ එය දිලියේ
දැන් නම් දිස්නයක් නෑ බැඳිලා දැලියේ
බැනුම් අහන්නට වේවිය මිණිපිරියේ

නිකම් කුස්සියේ තියනව දැලින් වකා
මොනා කන්නදෝ නොදැනේ ඒකෙ මොකා
මෙන්න අරන් ආවා මම නොවී සැකා
අරන් දෙනවදෝ වළල්ල නොදී දුකා

වයසක මෑණියන් නෙත කඳුළක් රැඳුනා
පෙරදා රන් රුවන් බරණින් ඇඳ සොබනා
හැමදෙන මියගියෙන් දිළිඳුව දිවි ගෙවෙනා
හද දුක දැවි දැවී වෙළඳුට අඬ ගැහුනා

කිමදැයි හඬ ගැසූයේ ගන්නෙද වළලූ
මටනම් නොපෙනේය ඔබ ළඟ මිල මුදලූ
දවසේ උදෑසන මට නොකරන් විහිලූ
කියුවේ ගොර සරින් සේරිගේ හිත දැඩිලූ

තතනයි දැරිය පෙන්වා දැලි වැකි තැටිය
කූට වෙළෙන්දා අඳුනාගෙන තැටිය
සූරා කටු තුඩින් හරි එය රන් තැටිය
කිව්වා කෑ ගසා මෙය අබලන් තැටිය

හිත යට වෙනම කාරණයක් හදාගෙන
ගන්නම් රන් තැටිය යලි එමි සිතාගෙන
දුක් දී දැරිය මුව කඳුලැලි පුරෝගෙන
විසිකල රන් තැටිය මෙලෙසින් කියාගෙන

දවසම නැති කළා මට තැටි කබලක් දී
මේකට වළලු දෙනු බෑ කෙල්ලෙ වදනොදී
මම යනවාය වෙළදම් මට සල්ලි මදී
දවසම විනාසයි උඹලා කරපු හදී

වෙළඳා ගිය දුකට දැරියත් ඉකිගැසුවා
වෙන දවසක බලමුය  මිත්තනි කීවා
වෙන පාරක ගිහින් සිය සියවෙළදම් නිමවා
කච්ඡපුටත් සේරි ගිය මඟ පිය නැගුවා

විකුණයි වළලු කෑ ගසමින් හඬ තලලා
ඒ හඬ ඇහුනාම පැමිණෙනවා දුවලා
උදේ ගියා එක වෙළඳෙක් කෑ ගසලා
මෙන්න තවත් ඇහෙනවා වලලුයි කියලා

අත්තම්මේ කරුණාවයි වගේ හිතුන
ආයෙත් අඬගහන්නද මම ඔහුට එන
ආයෙත් බැනුම් අහගන්නද පුරා කන
හඬගහපන්කෝ මොකටද මම කියන බණ

ඇත්තට හැබැයි කරුණාවයි  වගෙ හිතුනා
කරුණා ගුණය මිත්තනි හදටත් දැනුනා
පුතේ මේ නැගෙනි උදයේ සිට අඬනා
හැකිනම් වලල්ලක් දෙන්නකෝ පලඳවනා

හැකිනම් මේ තැටිය අරගෙන අපට කමා
වළලු දෙකක් වත් දෙන්නකො වෙලා සමා
දැරියගෙ නෙත කඳුළු වැල් ඇදෙනා උවමා
නුඹ නාඩන්න දෙමි වළලුත් නොවී පමා

අපි ළඟ තියනවා තැටියක් මේක අරන්
එක වළලුවක් වත් දෙන්නකෝ වටින තරන්
එය දුටු වෙළෙන්දා පුදුමව එය ගනරන්
මා ළඟ දෙන්න නෑ වස්තුව ඕක තරන්

එහෙම නොකියන්න නොම දෙන්නෙද වළලූ
උදේ සිටම එන අය කරනවා විහිලු
වෙළෙන්දෙක් කියයි අඩ මසු නොවටීලු
දෙනු මැන පුතේ මිත්තනි කීවා වළලු

අම්මා ඔබට මා කී දේ නොම තෙරේ
මේ රන් තැටිය ඉතා වටිනා බව තේරේ
මේ තියෙනා සියලු දේ දුන්නත් නෑරේ
මේ මිල ගෙවනු බෑ මාහට මේ වාරේ

අපි මෙය අරන් ආවේ වළලුත්ගන්න
ඔබගේ පිනෙන් වෙන්නැති මෙය රන් වෙන්න
දිය හැකි දෙයක් ඔබ අප හට දීපන්න
ඔය රන් තැටිය අරගෙන හනිකට යන්න

කටුවෙන් සූරලා පෙන්වා රන් තැටියක්
මුදලින් ලබා දුනි කහවණු පන්සියයක්
බඩු ටික වටින්නෙත් කහවනු පන්සියයක්
මේ වෙලේ දෙන්න පුළුවන් මට මෙ‍ය පමණක්

ආපසු යන්න මට අට කහවණු දෙන්න
පලම් දණ්ඩ දෙනු මැන අභරණ ඇන්න
ඒ හැර හැම දෙයම ඔබලා අර ගන්න
අවසර ගත්තා කච්ඡපුටත් නික්මෙන්න

හද ආදරෙන් සමු දෙන්නේ  මිත්‍තනිය
වළලු පළඳමින් හැඩ වෙයි මිණිබිරිය
කාලය ගෙවෙයි සිදුවෙනතුරු ඔය හරිය
පැමිණෙයි හොර වෙළඳ බැලුමට රන්තැටිය

හප්පා අමාරුයි කියලා හතිය ඇරියා
මෙහෙට වරෙල්ලා කියලා සැර ඇරියා
උඹලට වළල්ලක් දෙන්නම් මුව සිරියා
සේරී තලිය සොයමින් මුවගුලු ඇරියා

දොර හැරි මිත්තනිය එක දිගටම බැන්නා
හොර ගෙඩි වෙළෙන්දා කියමින් උඩ පැන්නා
උඹගේ කපටිකම මම හොඳ හැටි මැන්නා
පලයන් යන අතක කියමින් එළවන්නා

උඹේ වළලු නොගත්තෙ හොඳ වෙලාවට
හොඳම වෙළෙන්දෙක් හමුවිය හැබෑවට
කහවනු දහස වෙන්නට ලැබුණා අපට
උඹට නැතේ තැටියක් පලයන් ගමට

පිස්සකු වගේ සේරිද වට පිට බැලුවා
කෝ ඒ වෙළෙන්දා කියමින් හඬ ගැසුවා
තම බඩු සියල්ලම ඒ නිවසෙහි හෙලුවා
ගංතෙර බලා දුවමින් ඔහු කෑ ගැසුවා

ගංතෙර පෙනෙන්නේ ඔරුවත් පෙනෙන්නේ
තොටියා වේගයෙන් ඔරුවත් පදින්නේ
ආපහු හරවපන් සේරිත්  කියන්නේ
හරවනු එපා කච්ඡපුටත් කියන්නේ

ආපහු රන්තලිය නොලැබෙන බව හින්දා
ලෙහි පපු දාඇවිත් නාසෙන් ලෙය රන්දා
වාවා ගත නොහැකි  ද්වේශය ඇති හින්දා
එසැනෙම ලය පැලෙයි මරු ළඟ සිටි හින්දා

සේරී බැඳුන වෛරය හැම භවයේ දැන
ඉඩ ලද සෑම තැන දිස්වෙනවා සොඳින
බෝසත් කච්ඡපුට වයසේ ඇවෑමෙන
කම් වූ පරිද්දෙන් මිය යයි දෙවා පින

වටිනා දෙයක් නොවටින බව කියනු එපා
ලැබිලා තියෙද්දිත් මගහැර යන්න එපා
සසරෙහි සැරි සරද්දී මඟ කියන උපා
දැකලත් උදාසීනව පසු වෙන්න එපා

සේරිට ලැබුණු රන් තලියට වටිනකම
දී අර ගත්ත නම් ඔහුටයි අගේ එම
වටිනා දෙයක් අත්පත් කර නොගෙන තම
බඳිනවා වෛර තම වරදක් සොයනු කිම

එකලේ සේරිවාණිජ දෙව්දත් වේද
භවයෙන් භවය ඇති කළ වෛරය මේද
කච්ඡපුට නම්න් ඒ වෙළඳා වේද
අද මේ බුදු වෙලා ඉන්නා මම වේද

රන් තලියක් වැනිවූ ධර්මය දෙස බලනු
සතර මඟ ඇවිද යන්නට දිරි දරණු
බුදු කෙනෙකුන් සහාය දෙද්දිත් කිම කරුණු
තම නැණ නුවණ වඩවා ඔබ රහත් වෙනු

ආරිය සත්‍ය නැවතත් දේශනා කොට
වඩවා බවුන් උත්සාහය නොපසුබට
තණ්හා පරාජය කරමින් ඉදිරියට
වීරිය සිදුණු හිමි සසරින් එතෙර කොට..🙏
        </pre>
    <p>2025 ජනවාරි 25 දින දීය.</p>
  </section>

</main>
<footer>
  <p>පන්සිය පනස් ජාතක පොත්වහන්සේ ඇසුරින්</p>
  <h4>පද බැඳුම අමරා නන්දනී කිවිඳිය</h4>
  <section id="code">
    <h4>Developed By Anjanee Sewvandika Wijewardana</h4>
    <p>චිරං තිට්ඨතු සද්ධම්මො <i class="fa-solid fa-hands-praying"></i></p>
  </section>

  <p>&copy; 2025 All Rights Reserved.</p>
</footer>
</body>
</html>