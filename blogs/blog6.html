<!DOCTYPE html>
<html lang="en">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <meta name="content description" content="බුදු සසුනේ ජාතක කතා කවි විමසුම.">
  <meta name="content author" content="අමරා නන්දනී">
  <meta name="website created by" content="Anjanee Sewvandika Wijewardana">
  <title>Jathaka Katha Kavi 6 දේවධර්ම ජාතකය</title>
  <link rel="stylesheet" href="../styles/blog_styles.css">
  <script src="https://kit.fontawesome.com/1327342375.js" crossorigin="anonymous"></script>
</head>
<body>

<container id="navbar">
  <nav>
    <ul>
      <li><a href="../index.html">කවි</a></li>
      <li><a href="../index.html/#about">අප ගැන</a></li>
      <li><a href="../index.html/#contact">විමසීම්</a></li>
      <li><a href="https://www.facebook.com/groups/770712921391565">හෙළ කවි අරුත</a></li>
      <li><a href="https://www.facebook.com/hashtag/pansiyapanasjathakakawya_byamaranandani">සෙවුම්</a></li>
    </ul>
  </nav>
</container>
<main>
  <header class="blog_header">
    <h1> 06. දේවධර්ම ජාතකය </h1>
<!--    <h2> </h2>-->
<!--    <h2> </h2>-->
  </header>

  <!--    <figure class="blog_image">-->
  <!--        <img src="/Images/blog1.jpg" alt="Book of Jathaka Tales">-->
  <!--    </figure>-->

  <section class="poem-container, poem">

        <pre class="verse">
තිසරණ සරණ ලැබ කියනා මෙපුවතට
හිත් යොමුකරමු බහුභණ්ඩික තෙර වෙතට
ජේතවනයෙ බුදුහිමි වැඩ සිටි කලට
ජාතක  කතාවක් දෙසුවා හැමදෙනට

සැවැත්නුවර වාසය කල මිනිසෙකුට
සිය ප්‍රිය බිරිය මිය පරලොව ගිය දුකට
හද සෝ ගින්න වාවාගනු බැරි කමට
පොරවා සිවුරු සසුනටවිය සිත දුකට

සිත දුක නසනු වස් පිරුවට මහණදම
නැහැ සිත පතුලෙ නසාලන්න සසර බැම
සිය පිරිවර සහ සන්තක බඩුද සැම
රැගෙනයි ආවෙ පිරුමට මේ මහණකම

පුරවා බඩුම නම් ලැබ බහුභාණ්ඩික
කරවා වෙනම වැඩ පල දැසි දසුන් දැක
සිටියා සිවුරු හැඳි ගිහියෙකු ලෙසින් එක
කරවා නොතුටු සිත් තුල අන් සඟුන් නෙක

තනියම උයනවා වැඩකරුවන් ලව්වා
සිවුරුත් වනනවා සෝදා උන් ලව්වා
අනිකුත් හිමිවරුන්ටත් පෙනෙනවා මෙව්වා
බුදුහිමි වෙතට ගොස් පෙන්වා ගතු කිව්වා

බුදු සමිඳුනේ මෙය අහලා බලනු මැන
වෙනම උයනවා පිරිවර ලවා දන
සිවුරද සෝදන්නෙ දී වැඩකරුට අණ
වෙනම ගෙයකි මේ පන්සල තුල වෙසෙන

කොතෙක් කාරණා කියලා දුන්නාද
අල්ප දිවිය ගැන ඔබ නොම දන්නේද
බඩු ගොඩවල් මැදින් නිවන් යන්නේද
අරහත් වෙන්න ඔබ විදසුන් වඩනේද

එබසට බහු භාණ්ඩික කෝපෙන් සැලූනා
උර රැඳි සිවුර සැණෙකින් පහතට ඇදුනා
අඳනය පිටින් බුදු හිමි ඉදිරියෙ හිඳුනා
මෙලෙසින් සිටින්නද සිවුරත් විසි කරනා

මේ හැටි හොඳද ඉන්නට මට ඔහු ඇසුවා
කෝ නුඹෙ ලැජ්ජබිය කොහෙදෝ හිමි ඇසුවා
සිව්වනක් පිරිස ඉදිරියෙ ඔහු නැටුවා
පෙර ගිය භවයෙ ඔහුතතු හිමි පැවසූවා

දිය රකුසෙක් ලෙසින් බලවත් ඉපදිලා
හැමදා ලැජ්ජාව බය දෙක ගැන සොයලා
අවුරුදු දොලහක්ම ඒ ගැන ලතැවිලා
හිටියේ නුඹ නොවෙද ඇයි මේ උරණ වෙලා

ඇයි ස්වාමීනි ඔබ එලෙසින් පවසන්නේ
ඔහු පෙර භවය අපටත් පහදවන්නේ
කියනා විටදි ලැජ්ජා වුණු හිමි මෙදිනේ
පොරවා සිවුර වැඳ බුදු පා වාඩිවුණේ

කසී රටේ පෙර කල  බරණැස් නුවර
සිටියා බ්‍රහ්මදත් රජ ඔද තෙද පවර
ලැබුණා පුතෙක් දේවිට ගෙනදෙන මිහිර
මහිංසාස නම කුමරුගේ  විය මිතුර

මහිංසාස ඔහු සුරතල් කුඩා පුතු
ලැබුණා තවත් දේවිට ඔහු චන්ද්‍ර පුතු
චන්ද්‍ර කුමරු දුව පැන ඇවිදීද මතු
කළුරිය කළා දේවිය සැම නොසිතු පැතූ

වෙනත් දේවියක් දැන් අග මෙහෙසි උනා
ඒ මෙහෙසියද පුතෙකුත් ලැබුවාය මනා
සතුටට බ්‍රහ්මදත් මහරජ සිත ද පිනා
දෙන්නෙම් වරය ඉල්ලුව මැන සිත තුටිනා

නිසි කලදී ඉල්ලන්නම් හිමි සඳුනේ
දැන් නෑ මුකුත් ඉල්ලන්නට සිත දෙන්නේ
හොඳයි සොඳුර යයි අනුමත කරමින්නේ
මෙලෙසින් සැනින් කාලය ගෙවිලා යන්නේ

බාල කුමරු සූර්ය වෙයි නම ඔහුගේ
වැඩිවියපත්ව උන්නා හීයක වේගේ
දුන් ඒ වරය ඉල්ලන්නෙමි දැන් මාගේ
රජුනේ දුන මැනව රජකම පුතුට මගේ

වැඩිමල් පුතණුවන් රන් කඳ ලෙස ඉන්නේ
කිමදෝ බාල පුතු හට දැන් රට දෙන්නේ
එහෙනම් දුන් වරය  සිහියට අරගන්නේ
මෙලෙසින් බිසව රජු හට දොස් පවරන්නේ

මේ ඇසු රජතුමාගේ හද ගිනි වැදුණා
මහිංසාස හා චන්ද්‍ර ද ළඟ හිඳිනා
පුතුනේ මේ අසව් මට හද බිය වැදුනා
මේ පුර හැර වදිව් වනයට මග හරිනා

මා මළ දිනක යළි නුවරට පැමිණෙන්න
හසු නොමවන්න මෙකලදි ඔබ සැඟවෙන්න
සොහොයුරු දෙපළ සැරසුණි ගමනට යන්න
සූර්යය කුමරු එයි පසු පස නොදැනෙන්න

මා දමලා ඇයි ඔබ සැඟවී යන්නේ
එනවා මමත් ගමනට එක් කරගන්නේ
සූර්යය කුමරු කියූ සුරතල් වදනින්නේ
සොහොයුරු තිදෙන එක්වී වනයට යන්නේ

මඟ දී පිපාසය නම් බැහැ ඉවසන්න
මලණු ඔබ ගොසින් පැන් අරගෙන එන්න
ඈතින් පෙනෙන ලස්සන විල වෙත යන්න
ඔබ නා පැනුත් බී අපටත් ගෙන එන්න

මහ වන මැද්දෙ රුක් මුල හිඳ කිව් කුමරූ
චන්ද්‍ර කුමරු සමගින් නරඹයි වන රූ
කෝ පොඩි මලණු තවමත් ඔහු නැති අයුරූ
කරදරයක වැටුණිද ඔහු වන නුහුරූ

ලස්සන පොකුණ වන මැද්දේ රකුසකුගේ
සැඟවී සිටී පොකුණේ ඇත පැන් ද  අගේ
දේව ධර්ම දන්නා අය හැර ඔහුගේ
අහරට ගන්න ඇත වරමක් වෙසමුණිගේ

එන්න කුමරුනේ පොකුණට බැහැගන්න
රකුසා සිතින් හිතුවා පමණයි ඔන්න
බැස්සා සූර්ය කුමරුත් පොකුණට මෙන්න
බියකරු ශබ්දෙ රකුසා විය මතු වෙන්න

අවසර නැතුව තෝ පොකුණට ආවාද
දැන් උඹ ගිලිමි කියමින් බිරුසං දේද
දේව ධර්ම යනු කිමදැයි දන්නේද
දන්නව නම් කිව දිවි ඔබෙ නැත බාද

එම ශබ්දයට සූර්යය කුමරුන් බිය වී
හිරු ද සඳු ද දෙව් ධර්මය යයි කියැවී
නුඹ දන්නා ඉටි ගෙඩියක් නැත ගෙරවී
සූර්ය කුමරු අල්ලා දිය යට සැඟවී

සූර්ය ආවේ නැහැ මල්ලියෙ ගොසින් බලන්
අයියා කිව්වාම චන්ද්‍රත් සොයයි මලන්
රකුසා දිය යටට එබිලා සිටී බලන්
වටපිට බලයි විල ළඟ ඔහු සිටී බොලන්

පිපාසිතය හනිකට මම ජලය බොමි
පවස නිවා ගෙන මල්ලිව සොයා ගමි
දෙදෙනා එකතු වී අයියට පැන්ද දෙමි
සිතුවා චන්ද්‍ර විල තුළ පැන් දෙසට නැමී

බැස්සා පමණි රකුසා මතු වීය විලෙන්
බිව්වේ කවුද මගේ පිරිසිදු වතුර හොරෙන්
සිත්සේ විත් බොති මේ විල වතුර බලෙන්
කියන් දේව ධර්මය නුඹ රැකෙයි බෙලෙන්

සිව් දිගටයි දේව ධර්මය කියන්නේ
මෙ පැන් බොන්න මගේ මල්ලිත් ඇවිත්නේ
රකුස් ඇයිද මට මෙතරම් බනින්නේ
චන්ද්‍රද ඇදන් දිය යට සැඟවුවානේ

කුමරු බලයි නැත මල්ලිලා යළි ආයේ
පියවර තබයි  විල වෙත ඔහු පසුබෑයේ
විල වෙත ගියත් ආ කෙනෙකුත් නැත පෑයේ
එතැනින් දඬු කපන මිනිසෙකි මතුවූයේ

සිටියේ කුමරු දුනුහි අත දරාගෙන
කුමරුනි එන්න පැන් බොන්නයි කියාගෙන
මේ ආ දඬු කපන මිනිහා ගැන සැකෙන
ඇහුවා නුඹ නේද මල්ලිලා හංගගෙන

ඔව් මම කුමරුවන් ග්‍රහණෙට අරගත්තා
වෙසමුණි රජුන් මට වරමක් දී ඇත්තා
දේව ධර්මයට තේරුම නැති දත්තා
ආහාරයට ගන්නට වරමයි සත්තා

දනිමි දේව ධර්මය තට කියන්නෙමි
නැහැවිය යුතුය මා කිලිටුව හිඳින්නෙමි
එබසට සුවඳ පැන් නහවා දෙකට නැමී
මණ්ඩපයක් සාදා හිඳුවාය පෙමී

අසනුය කියා මධුර ස්වරෙන් බණ දෙසුවා
නොකළ මනා අකුසල ධර්මය දෙසුවා
සිරිත් විරිත් ගුණධර්මත් ගැන දෙසුවා
මේ හැම ගැනම රකුසට තේරුම ඇතුවා

මේ හැම සියලු අකුසල් දැන් දනී ඔබ
ලැජ්ජා බය නිසා වැලකී නොකර හබ
එය ධර්මයක් සේ රකිනුය සදා ඔබ
එයයි දේව ධර්මය ලද අසන  නුබ

පැහැදුනු නිසා මම එක මලයෙකු දෙන්නා
ඒ කවුදැයි කියා දැන් ඔබ තෝරන්නා
බාල කුමරු සූර්යය දැන් මට දෙන්නා
ඒ බස් ඇසු රකුසු හොඳටම කලකිරුනා

පණ්ඩිත තමා දන්නව ධර්මය දේව
පිහිටන්නේ නැතිය ඔබ නම් මත දේව
එක කුස උපන් මලනු හැර ඔබ මට කීව
වැඩිමල් බාල වටිනාකම් නොතැකූව

ඔබ දන්නේ ද ඇයි අප වන වැදුනේ කියා
පොඩි මලණුන් නිසයි අප වන වැදුනෙ දයා
ආවා අපි දෙන්න පසුපස මල්ලි එයා
දිව විත් අපට  කිව්වා ආදරෙයි කියා

චන්ද්‍ර සමග ගියොතින් මාළිගය වෙත
නින්දා කරයි රට වැසි සැවොම හිතවත
ඔබ ගැන කියුවක් තකනා කෙනෙකු නැත
විලියෙන් මිරිකෙන්න ඒ නින්දාව ඇත

ඒ බස ඇසු  රකුසා දෙති සාධු නද
රක්ෂාකරමි ඉනු ඔබ මේ වනය මැද
නැකැත් තරු බලා දින රජු මියෙන වද
සොයුරන් තිදෙන යති යලි මාලිගය වෙද

සෙනෙවිඳු රටේ සූර්ය කුමරුවන් වෙතී
යුවරජු ලෙස චන්ද්‍ර කුමරු පත් කෙරෙතී
බෝසත්තුමා රජ වී දන් පින් පුරතී
සෙනෙහස් ගඟුල මැද රට කරවනු කැමතී

එදවස රකුස් විලසින් දෙව් දහම සොයා
වසරින් දොළහක්ම ඔබ හට ගෙවිලා ගියා
අද ඒ ලැජ්ජාව බය දෙක නැතුව ගියා
බහුභණ්ඩිකට සිහි බුද්ධිය නැතුව ගියා

එදවස දමට ලැදි රකුසා නුඹ වේද
සූර්යය කුමරු නම් ආනන්දය වේද
චන්ද්‍ර කුමරු සැරියුත් තෙරුණුවො වේද
මහිංසාස නම් බුදු වූ මම වේද

එබස් ඇසූ බහුභාණ්ඩික භික්‍ෂුතෙම
තම කළ වරද දැන සසරේ හැඳින ඉම
සෝවාන් ඵල ලබා පිහිටියෙ එවෙලෙහිම
සම්බුදු පා පියුම් පිදුවයි වැතිර බිම
        </pre>
    <p>
      <b>පසු සටහන:</b>
      ඉතාම සරල කර මෙම කවි පන්ති මා ඉදිරිපත් කරන්නේ පොඩි ළමයෙකුට වුවද වටහා ගැනීමටය. මීට වසර දෙදහස් හයසියයකටත් එහා වෙනත් රටක සිදුවූ සිදුවීම්, මේ කතාවන්ට හේතුපාදක වෙයි. ඒවා විස්තර වන්නේ දෙබස් වලිනි වලිනි එවැනි කතා 548ක් ග්‍රන්ථයේ ඇත .එක කතාවක් විස්තර කිරීමට කවි 40-70 අතර  කවි  ප්‍රමාණයක් අවශ්‍ය වෙයි  එවිට කාව්‍යනීතීන්ටම අනුගත විය නොහැකි අවස්ථා සුලභ වෙයි. හැකි උපරිමයෙන් යවහන් දෝෂය අවම කිරීමටද, අනිවාර්යයෙන්ම සෑම කවියකම පද පේළි හතරේ අවසන් අකුර එක අකුරකින් නිමා කිරීමටද උත්සාහ ගත්තෙමි. මේවා හැඩය පමණක් රැගත් ඉතාම සරල නිදහස් ආරේ කවි ලෙස හඳුන්වා දිය හැකිය මා කවිය ලියන්නේ පන්සිය පනස් ජාතක පොත් වහන්සේ ආභාසය ලබමින් එහි සඳහන් සිදුවීම් ඒ ආකාරයටම විස්තර කරමිනි . එයද මාගේ බුද්ධියට හා වටහා ගැනීමට සීමා  වෙයි. රසවින්දනයටත් දහම් කරුණු අවබෝධ කර ගැනීමටත් මම ඔබට ආරාධනා කරමි.
    </p>

    <p>2025 පෙබරවාරි 04 දින දීය</p>
  </section>

</main>
<footer>
  <p>පන්සිය පනස් ජාතක පොත්වහන්සේ ඇසුරින්</p>
  <h4>පද බැඳුම අමරා නන්දනී කිවිඳිය</h4>
  <section id="code">
    <h4>Developed By Anjanee Sewvandika Wijewardana</h4>
    <p>චිරං තිට්ඨතු සද්ධම්මො <i class="fa-solid fa-hands-praying"></i></p>
  </section>

  <p>&copy; 2025 All Rights Reserved.</p>
</footer>
</body>
</html>