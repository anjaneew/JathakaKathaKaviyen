<!DOCTYPE html>
<html lang="en">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <meta name="content description" content="බුදු සසුනේ ජාතක කතා කවි විමසුම.">
  <meta name="content author" content="අමරා නන්දනී">
  <meta name="website created by" content="Anjanee Sewvandika Wijewardana">
  <title>Jathaka Katha Kavi 5 තණ්ඩුල නාළී ජාතකය </title>
  <link rel="stylesheet" href="../styles/blog_styles.css">
  <script src="https://kit.fontawesome.com/1327342375.js" crossorigin="anonymous"></script>
</head>
<body>

<container id="navbar">
  <nav>
    <ul>
      <li><a href="../index.html">කවි</a></li>
      <li><a href="../index.html/#about">අප ගැන</a></li>
      <li><a href="../index.html/#contact">විමසීම්</a></li>
      <li><a href="https://www.facebook.com/groups/770712921391565">හෙළ කවි අරුත</a></li>
      <li><a href="https://www.facebook.com/hashtag/pansiyapanasjathakakawya_byamaranandani">සෙවුම්</a></li>
    </ul>
  </nav>
</container>
<main>
  <header class="blog_header">
    <h1>05. තණ්ඩුල නාළී ජාතකය </h1>
<!--    <h2> </h2>-->
<!--    <h2> </h2>-->
  </header>

  <!--    <figure class="blog_image">-->
  <!--        <img src="/Images/blog1.jpg" alt="Book of Jathaka Tales">-->
  <!--    </figure>-->

  <section class="poem-container, poem">

        <pre class="verse">
සම්බුදුරජාණන්ගේ පා පියුම  පිට
වැඳ බැතියෙන් කියමි පුවතක් මෙතැන සිට
බුදු හිමි ජේතවනයේ වැඩ වසන විට
දෙසුවා ලාළුදායි ගැන මෙවිල සට

මිනිසුන් ඇවිත් දන් පිරිකර පුදන්නේ
සැම දින නොමැත එක ලෙසටම ලැබෙන්නේ
හැකි විදියටයි කාටත් එය බෙදන්නේ
දබ්බමල්ල හිමි මේ වැඩ කරන්නේ

සමහර දිනට දානය හරි රස වත්ය
බෙදනට නොහැකි තරමට එය පොහොසත්ය
සමහර දිනට දානය හරි දුප්පත්ය
කාටත් ලැබෙන්නේ මිටමිට බෙදුවොත්ය

ශාලා රැසක් වෙයි දන් පිරිමැසීමට
සලාක ක්‍රමයටයි කාටත් බෙදීමට
ලාළුදායි හිමි හටගත් තරහවට
දබ්බමල්ල හිමි හට දොස් කියයි සිට

එක එක දාට නැහැ දානය හරියන්නේ
හරි විදියට බෙදන්න ඔබ නැහැ දන්නේ
ඔබට බැරි බවයි අපටත් වැටහෙන්නේ
හොඳ හැටි බෙදන්නට අපටත් පුළුවන්නේ

කොතරම් කැප උනත් නොහොඳම ලබන්නේ
ඇයි හාමුදුරුවනේ ඔබ මට බනින්නේ
මෙන්න දානෙ බත් පෙට්ටිය තිබෙන්නේ
රිසි ලෙස ඔබට දැන් දන් ටික බෙදන්නේ

සියලුම දානෙ බෙදනා භාජන දීලා
රිසිසේ බෙදා ගන්නට ඉඩ හැර දීලා
දබ්බමල්ල හිමියන් පසෙකට වීලා
ඉඩ හැරියා මම පසෙකට වෙමි කියලා

ශාලාවල හිමිවරු වැඩ සිටින්නේ
ඒ හිමිවරුත් එක එක තැන වඩින්නේ
එනිසා දෙවරකට ගැනලා බලන්නේ
ලාළුදායි හිමි නෑ මෙය හිතන්නේ

උදයේ ගණන් කර බෙදලා නොදුන් නිසා
දානය මදි වුණත් හිමිවරුද මුව වසා
වැඩසිටි හිමිවරුද ගණනට ‍රැගෙන තොසා
පසු දින දානයත් සැකසීය නොවිමසා

ඒ ඒ තැනේ බිත්තිය ඉරි අඳින්නේ
දානය ලබා දුන් ගණනත් ලියන්නේ
පසු දින තවත් හිමිවරු එහි වඩින්නේ
ඒ හිමිවරුට නෑ දානය ලැබෙන්නේ

ඇතැම් හිමි වරුට නෑ දන් ඇත්තේම
ඇතැම් හිමි වරුට රිසිසේ ඇත්තේම
දානය බෙදන හැටි දැන් හොඳ නැත්තේම
දබ්බමල්ල හිමි කෝ ඇයි නැත්තේම

එහෙම වෙන්නෙ කොහොමද ගැනලයි බෙදුවේ
ගණන් බැරිද මට ඉරි ගහලයි හැදුවේ
ඔය ඉරි ගානදෝ ඉන්නේ ශාලාවේ
ගෝසා රැසක් දන් බෙදනා වේලාවේ

කිම ආනන්ද මේ ඇසෙනා මහ ඝෝෂා
හොඳ නැහැ හැසිරීම කීව නවතනු ඝෝෂා
අනඳ හිමිත් පෑවා තතු ගැන ඝෝෂා
පෙර භවයෙදිත් ඔහු ඔහොමයි කල ඝෝෂා

සවස දම්සභාවේ හිමි බණ දෙසන
සෑම දෙනම රැස්වී බුදු පා වඳින
අසනට දහම් කවුරුත් සූදානමිණ
ලාළුදායි පෙර භව පුවත පැවසෙන

එදවස කසීරට බරණැස් යන නුවර
සිටියා බ්‍රහ්මදත් රජු මසුරෙකි නිතර
බෝසත්තුමා වන්නකු ලෙස එම නුවර
සේවය රජුට වෙයි දහමින් පිනට බර

සුදුසු ලෙසින් දැහැමෙන් තක්සේරු කරත්
බැන්දා ලොබ කැන්දා සිත රජෙකු වුවත්
හිඳ සී මැදුරු කවුළුව ළඟ හැරද දොරත්
ගැටෙයි ඇස කිලිටි මිනිසෙකු යනෙන බවත්

මේ කිලිටුවා ගැලපෙයි මගෙ වැඩේට
පණිවිඩ යවා කැඳවා ගත්තා ළඟට
මම කියනා ලෙසට තේරුම් ගෙන සොඳට
උපයා දෙන්න පුළුවනි හොඳ හැටි නුඹට

මේ බස් දැනුණු බෝසත් පාඩුවේ උන්නා
හැඳ තක්සේරු නිල දරුවකු ලෙස පෙන්නා
රජු උපදෙස් පරිදි තක්සේරුව පෙන්නා
මිනිසුන් හටම පීඩා ගෙන දී උන්නා

දිනක් වෙළෙන්දෙක් බරණැස වෙළදාමේ
ගෙනෙයි අශ්වයින් පන්සීයක් බෝමේ
දුන්න සහල් නැළියක් එම වෙළදාමේ
තක්සේරුව එයයි වටිනා වෙළදාමේ

වටිනා අසුන් පන්සීයම ගෙන දීලා
හිත් වේදනා වෙන් වෙළඳා පසුවීලා
අරගෙන සහල් නැළියත් බඳුනක දාලා
බෝසත්තුමා වෙත ගොස් දුක පහදාලා

මෙය නම් හොඳින් විසඳීමත් අමාරුය
සුදුසු තක්සේරුකරු  මුණ ගැසීමය
මුදල් තෑගි කඳ මල්ලක් ප්‍රධානය
කර ඔහු ඔබේ පැත්තට ඇද ගැනීමය

මෙය ඇසු වෙළෙන්දා ගියෙ තක්සේරු වෙත
ගෙන ආ පුද පඬුරු පෙන්වා ලවා හිත
අගයන බවට ගිවිසා ලද සහල් පත
බෝසත්තුමා වෙත පවසයි මේ පුවත

දැන් ඔබ යන්න ඔය සහළුත් ගෙනයන්න
එය වෙළදාම පිණිසම යැයි පවසන්න
සහල් නැළිය වටිනාකම ඉල්ලන්න
තක්සේරුවගෙල් අගැයුම බලමුද ඔන්න

අස් වෙළඳා විත් රජුගේ ඉදිරියට
සහල් නැළිය මිල කීයක් දේද මට
වන්නකු ගෙන්නවා මිල කළ යුතුය තට
ගෙන්විය තක්සේරු කරු රජු ඉදිරියට

කිව තක්සේරු කර අශ්වයො පන්සියය
වටී සහල් නැළියක් ඇගයුම එයය
කවදත් ඔබේ ඇගයුම මට හරි ප්‍රියය
කිව මැන මිලක් මෙහි තක්සේරුව මෙයය

ලැබ පුද පඬුරු අල්ලස් හෙම ලබා ගෙන
තක්සේරුවා සිටියේ උද්දාම යෙන
අන්තඃපුරය ඇතුළුව එම පුරය මෙන
පිට නුවරත් පමණ අගනේ කිව්ව මැන

එබස් ඇසූ රජු හට තරු වීසි වුණා
බලා සිටිය මැති ඇමතින් සිනාසුනා
මේ වගේ මෝඩයෙක් රජුනේ කවුද ගෙනා
නෙරපා හරින්නයි කියමින් වාද වුණා

රජු හට බොහෝ දේවල් අවබෝධ වුනා
තම ලෝභයෙන් විපතක් වෙන බව දැනුනා
බෝසත් තුමා නැවතත් ධුරයෙ තැබුණා
අස්වෙළඳාට නියමිත මුදලම ලැබුණා

මෙදා කලහ කරමින් වැරදියට බෙදා
එදා මෝඩ විලසින් මිල කලේ බදා
ලාළුදායි මය මෙලෙසින් සිටියෙ  ලෙදා
බෝසත් මමයි වන්නකු ලෙස සිටියේ එදා

දැවෙන නොතිර සසරේ ඇවිදින්න ඇති
නොදැන සසර බව දුක මිය යන්න ඇති
තණ්හාවම නිසා යළි උපදින්න ඇති
බුදුරදුනේ අපට තව තේරෙන්නෙ නැති
        </pre>
    <p>
      <b>පසු සටහන:</b>
      ඉතාම සරල කර මෙම කවි පන්ති මා ඉදිරිපත් කරන්නේ පොඩි ළමයෙකුට වුවද වටහා ගැනීමටය. මීට වසර දෙදහස් හයසියයකටත් එහා වෙනත් රටක සිදුවූ සිදුවීම්, මේ කතාවන්ට හේතුපාදක වෙයි. ඒවා විස්තර වන්නේ දෙබස් වලිනි වලිනි එවැනි කතා 548ක් ග්‍රන්ථයේ ඇත .එක කතාවක් විස්තර කිරීමට කවි 40-70 අතර  කවි  ප්‍රමාණයක් අවශ්‍ය වෙයි  එවිට කාව්‍යනීතීන්ටම අනුගත විය නොහැකි අවස්ථා සුලභ වෙයි. හැකි උපරිමයෙන් යවහන් දෝෂය අවම කිරීමටද, අනිවාර්යයෙන්ම සෑම කවියකම පද පේළි හතරේ අවසන් අකුර එක අකුරකින් නිමා කිරීමටද උත්සාහ ගත්තෙමි. මේවා හැඩය පමණක් රැගත් ඉතාම සරල නිදහස් ආරේ කවි ලෙස හඳුන්වා දිය හැකිය මා කවිය ලියන්නේ පන්සිය පනස් ජාතක පොත් වහන්සේ ආභාසය ලබමින් එහි සඳහන් සිදුවීම් ඒ ආකාරයටම විස්තර කරමිනි . එයද මාගේ බුද්ධියට හා වටහා ගැනීමට සීමා  වෙයි. රසවින්දනයටත් දහම් කරුණු අවබෝධ කර ගැනීමටත් මම ඔබට ආරාධනා කරමි.
    </p>
    <p>2025 ජනවාරි 30 දින දීය.</p>


  </section>

</main>
<footer>
  <p>පන්සිය පනස් ජාතක පොත්වහන්සේ ඇසුරින්</p>
  <h4>පද බැඳුම අමරා නන්දනී කිවිඳිය</h4>
  <section id="code">
    <h4>Developed By Anjanee Sewvandika Wijewardana</h4>
    <p>චිරං තිට්ඨතු සද්ධම්මො <i class="fa-solid fa-hands-praying"></i></p>
  </section>

  <p>&copy; 2025 All Rights Reserved.</p>
</footer>
</body>
</html>