<!DOCTYPE html>
<html lang="en">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <meta name="content description" content="බුදු සසුනේ ජාතක කතා කවි විමසුම.">
  <meta name="content author" content="අමරා නන්දනී">
  <meta name="website created by" content="Anjanee Sewvandika Wijewardana">
  <title>Jathaka Katha Kavi 11 ලක්ඛණ මිග ජාතකය</title>
  <link rel="stylesheet" href="../styles/blog_styles.css">
  <script src="https://kit.fontawesome.com/1327342375.js" crossorigin="anonymous"></script>
</head>
<body>

<container id="navbar">
  <nav>
    <ul>
      <li><a href="../index.html">කවි</a></li>
      <li><a href="../index.html/#about">අප ගැන</a></li>
      <li><a href="../index.html/#contact">විමසීම්</a></li>
      <li><a href="https://www.facebook.com/groups/770712921391565">හෙළ කවි අරුත</a></li>
      <li><a href="https://www.facebook.com/hashtag/pansiyapanasjathakakawya_byamaranandani">සෙවුම්</a></li>
    </ul>
  </nav>
</container>
<main>
  <header class="blog_header">
    <h1> 11. ලක්ඛණ මිග ජාතකය </h1>
<!--    <h2> </h2>-->
<!--    <h2> </h2>-->
  </header>

  <!--    <figure class="blog_image">-->
  <!--        <img src="/Images/blog1.jpg" alt="Book of Jathaka Tales">-->
  <!--    </figure>-->

  <section class="poem-container, poem">

        <pre class="verse">
සම්බුදු පා පියුම වැඳ එක සිත ඇතිව
ජාතක කතා පොත විමසමි රස මතුව
දෙව්දත් තෙරුන් විෂයෙහි ඇති තතු සිතුව
ලියනෙමි වේළුවන අරමට හිත නතුව

සියලුම හිමිවරුන් රුක් මුල් සෙවණේ හිඳ
පිණ්ඩපාතයෙන් යැපෙමින් සොහොන් හිඳ
මාංශ  භෝජනය අනුභව නොකර හිඳ
පාංශූ කූලයක් දරමින් හිඳින්නෙද

සසරේ ඉදිරි දියුණුව සැලසෙතැයි කියා
කල  යෝජනා පස් අයුරක් වේය දයා
බුදුහිමි සොයා එය අනුමත  නොකළ නියා
පිටවී ගියා දෙව්දත් තෙර වෛර තියා

සම්බුදු   මහිමිගෙන් පිරිසක් බිඳුවාලා
බුදු හිමිගේ අගුණ සදමින් පවසාලා
තිබුණු යථා අවබෝධය නැතිකරලා
ඔහු ගෙන ගියාපන්සියයක් රවටාලා

ගංහිස ගයා වාසය  කොට  සිටින්නෙද
බණ දම් කෙරේ පිරිහීමක් නොවන්නෙද
සිසුවන් මෙසේ මම නොතකා හරින්නද
සැරියුත් ගොසින් ඔබ විමසා බලනවද

සැරියුත් මුගලන් අග සවු වහන්සේලා
පිරිසක් රැගෙන යනවා ගං හිස සොයලා
ගයා ගං හිසේ සිසුනට දම් දෙසලා
වේලුවනය වෙත හැමදෙන ඒය බලා

දෙව්දත් හිමිද තනිවූවේ ගයාවේ
ආ හිමිවරුන් පිළිගත් ඒ වෙලාවේ
හද පිරි ප්‍රශංසා ගෙන පිරිනැමුවේ
සැරියුත් හිමි හටයි  සෙනෙහස පිදූවේ

දෙව්දත් හිමි තනිව හිමියනි ගයාවේ
අප හා ආවෙ නෑ ඔහු මේ වෙලාවේ
මෙ දවස නෙමෙයි ඔහු මේ ලෙස මුලාවේ
පෙර අත්භවෙත්  සිටියා  හුදකලාවේ

නොවැසූ පුවතකිය භවයෙන් වැසී ඇති
හිමියනි එපුවතත් දැනගැන්ම වැදගතී
සිටියා සැවොම රැස්  වී සාලාවෙ ඇතී
සම්බුදු මහිමි  පෙර භවයක් දිග හරිතී

මගධරජ   නුවරජගහ  මගධ රට
රජකම් කරයි එදවස ගෙන දී සතුට
අප බෝසත්තුමන් මුව රජවෙලා සිට
නායක උනිය රංචුව   මුව  දහසකට

බෝසත්තුමා හට සිටි ඒ දරු දෙන්නා
ලක්ෂණ කාල නම් ලැබ දෙදෙනා උන්නා
ඔවුන් තරුණ වෙයි රජු මහළුව යන්නා
මෙකලේ  රටේ ගොයම් කපලා පවතින්නා

ගොයම නැතුව වල් පැළ සැදෙනා කාලේ
මුවන් පැමිණ තණ පත් බුදිනා වෙලේ
නෙක අයුරින් මිනිසුන්  දඩයම් දෑලේ
මැරිලා යයි මුවන් දුක් විඳ හැම වේලේ

බෝසත් පියතුමා මුවරැල  දෙකට බෙදා
එක රැලකට මුවන් පන්සිය ගානේ සදා
දුන්නා කාල ලක්ෂණ වෙත කියන ලෙදා
මේ අය දැන් ඔබෙයි ඔබ රැක ගන්න සදා

මහලුව ඇති බැවින් මට බෑ ඇවිදින්න
මිනිසුන් නොදකින්න මට සැඟවී ඉන්න
පුළුවනි ඔවුන්ගෙන් ඔබ ගැලවී යන්න
කඳුකර හිමේ වෙත රංචුව ගෙන යන්න

උල් ඉඳුවාය බොරු වලවල් තනලාය
දුටුවොත් මරන්නේ දුන්නෙන් විදලාය
ඔබලා යන්නේ උන් කෙත් වතු පැනලාය
විමසුම් වුණොත් ඔබපණ සුරැකිලාය

 සුදුසු වෙලාවක් අහගත්තෙත් නැතුවා
සැඟවී ගන්න සැටියක් හිතුවෙම නැතුවා
 දවාලේම කෙත් වතු පසුකර යනවා
කාල සිය රැලට කැන්දා දුනි මරුවා

සුළු පිරිසක්ය ඉතිරිව උන්නේ ඔහුට
යන්තම් කඳු වැටියේ තිබු ඒ කැලෑවට
රිංගා ගත්තෙ පන ගැලවුනි වෙලාවට
උන්නා රැඳී කාලේ යනඑන   තුරාවට

ලක්ෂණ තමන් රැල කැඳවා ඉදිරියට
කියයි මෙසේ විස්තර කරමින් යසට
මහ රෑ යන්නේ මිනිසුන් නිදි වෙලාවට
ඔබ දත යුතුයි අනෙකා ගැන සෙවීමට

මහ රෑ යාමයේ තම පිරිවර සමග
තම පිය මුවාණන් අවසර ගෙන එමග
කවුරුත් නොදැන රහසේ කඳු පෙදෙසේ වග
පිටවී ගියා තම රැල අරගෙන සුමග

ආපසු කාලේ ගෙවිලා මුව රැල එන්නේ
යන විට වූ දේ නැහැ වගකට ගන්නේ
කාලගේ රැලේ මුවන් විපතට පත් වෙන්නේ
ආවා ගයා කාල පමණයි ඉතුරු උනේ

ගියා වගේ කොයි කව්රුත් නොදැනීම
ආවා ලක්ෂණත් පිරිසත් ඉඳුරාම
බෝසත් මුවා කියයි තම රැජිනට මේම
බලනුය කාල නෑයන්  නසනුය  බෝම

තම පිරිවර ධර්ම බලයෙන් රැකීමද
තම පිරිවර සුදුසු නුවණින් රැකීමද
නොම කළ නිසා  දෙව්දත් පිරිහුණා වෙද
මේසා වෛර හද පිරිමැද  හිඳින්නද

එකල්හි කාල මුව දෙව්දත් හිමියෝය
එකලේ ලක්ෂණය සැරියුත් හිමියෝය
මුව මව් රැජින රාහුල මව්  වූවෝය
සහ පිරිවර එදත් භවයේ සිටි අයය

මේසා වෛර මතු ඌවත් නිරන්තරේ
මේභවයේදී ඉවරය මේ කතන්දරේ
හොඳින්  දහම් රකිනුය ඔබ නිරන්තරේ
ඒ  බෝසත්  මමයි බුදු අවසන් සසරේ
        </pre>
    <p><b>පසු සටහන:</b>
      ඉතාම සරල කර මෙම කවි පන්ති මා ඉදිරිපත් කරන්නේ පොඩි ළමයෙකුට වුවද වටහා ගැනීමටය. මීට වසර දෙදහස් හයසියයකටත් එහා වෙනත් රටක සිදුවූ සිදුවීම්, මේ කතාවන්ට හේතුපාදක වෙයි. ඒවා විස්තර වන්නේ දෙබස් වලිනි වලිනි එවැනි කතා 548ක් ග්‍රන්ථයේ ඇත. එක කතාවක් විස්තර කිරීමට කවි 40-70 අතර  කවි  ප්‍රමාණයක් අවශ්‍ය වෙයි.  එවිට කාව්‍යනීතීන්ටම අනුගත විය නොහැකි අවස්ථා සුලභ වෙයි. හැකි උපරිමයෙන් යවහන් දෝෂය අවම කිරීමටද, අනිවාර්යයෙන්ම සෑම කවියකම පද පේළි හතරේ අවසන් අකුර එක අකුරකින් නිමා කිරීමටද උත්සාහ ගත්තෙමි. මේවා හැඩය පමණක් රැගත් ඉතාම සරල නිදහස් ආරේ කවි ලෙස හඳුන්වා දිය හැකිය මා කවිය ලියන්නේ පන්සිය පනස් ජාතක පොත් වහන්සේ ආභාසය ලබමින් එහි සඳහන් සිදුවීම් ඒ ආකාරයටම විස්තර කරමිනි . එයද මාගේ බුද්ධියට හා වටහා ගැනීමට සීමා  වෙයි. රසවින්දනයටත් දහම් කරුණු අවබෝධ කර ගැනීමටත් මම ඔබට ආරාධනා කරමි.
      </p>
    <p>2025 පෙබරවාරි 14 දින දීය.</p>
  </section>

</main>
<footer>
  <p>පන්සිය පනස් ජාතක පොත්වහන්සේ ඇසුරින්</p>
  <p>පද බැඳුම අමරා නන්දනී කිවිඳිය</p>
  <p>&copy; 2025 All rights reserved.</p>
</footer>
</body>
</html>