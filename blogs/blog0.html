<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta name="content description" content="බුදු සසුනේ ජාතක කතා කවි විමසුම.">
    <meta name="content author" content="අමරා නන්දනී">
    <meta name="website created by" content="Anjanee Sewvandika Wijewardana">
    <title>Jathaka Katha Kavi හැදින්වීම</title>
    <link rel="stylesheet" href="../styles/blog_styles.css">
    <script src="https://kit.fontawesome.com/1327342375.js" crossorigin="anonymous"></script>
</head>
<body>

<container id="navbar">
    <nav>
        <ul>
            <li><a href="../index.html">කවි</a></li>
            <li><a href="../index.html/#about">අප ගැන</a></li>
            <li><a href="../index.html/#contact">විමසීම්</a></li>
            <li><a href="https://www.facebook.com/groups/770712921391565">හෙළ කවි අරුත</a></li>
            <li><a href="https://www.facebook.com/hashtag/pansiyapanasjathakakawya_byamaranandani">සෙවුම්</a></li>
        </ul>
    </nav>
</container>
<main>
    <header class="blog_header">
        <h1>හැදින්වීම</h1>
        <h2> 1. වන කොටස </h2>
        <h2>අරඹමු නමැඳ ජාතක පොත්වහන්සේ </h2>
    </header>

<!--    <figure class="blog_image">-->
<!--        <img src="/Images/blog1.jpg" alt="Book of Jathaka Tales">-->
<!--    </figure>-->

    <section class="poem-container, poem">

        <pre class="verse">
ශ්‍රී සද්ධර්මයෙන් මුළු ලොව සෙත සෑදූ
අකුසල කුසල අරි අට මග නෙත පෑදූ
දස අකුසලය දස කුසලය මග වීදූ
සිවු මඟ කියූ සමිඳුනි වඳිනෙමි සාදු

දසපාරමී පුරමින් මේ සසර පුරා
මේ දිවියටයි ගලපා දුන්නේම පෙරා
ජාතක කතා විලසින් දුන් පෙර අපරා
අත්වැලවීය බිඳ දැමුමට ගොර සසරා

දසපාරමී ගුණයන් එළි දක්වනවා
ජාතක පොත් වහන්සේ ලෙස පවතිනවා
පෙර භවයක පුවතක් හෙළි කරවනවා
අගනා ඔවදනක් අපහට ගෙන දෙනවා

ජාතක කතා එකිනෙක ගෙන පිළිවෙලට
සරලව රැගෙන දෙන්නට සිතුවෙමි ඔබට
දහමට මෙන්ම කවියට හිත ඇත මෙමට
තෙරුවන් සරණ වේවා කියවන ඔබට

මුහුණු පොතේ නෙකනෙක රස කවි අතරේ
ගුණදම් බෙලෙන් කවියට රස හිත පැතිරේ
පුවතින් පුවත ගෙන හැර හෙට සිට මෙතිරේ
ගෙන එමි කවි ලෙසින් කියවනු මැන මිතුරේ </pre>
    </section>

    <h2>2. වන කොටස </h2>
    <h2>දසපාරමි</h2>
    <section class="poem-container, poem">

        <pre class="verse">
දානය පාරමී දම් ඔපවත් කෙරුනී
සීලය සසර සරණාතුරු නිති රැකුණි
නික්ඛම්ම පාරමී සම්පූරණ බැවිනි
ප්‍රඥා පාරමි ගුණ නැණ වැඩු හෙයිනි

වීර්‍යය පාරමී කළ වීර්යය ගැන ද
ක්ෂාන්ති පාරමි සැලසූ සෙත ගැනද
සත්‍යය පාරමි පුරණා ගුණයෙන්ද
අධිෂ්ඨාන පාරමි බල මහිමෙන්ද

මෛත්‍රී පාරමි පිරුවේ සංසාරේ
උපේක්ෂාව පාරමි දම් ගුණ නෑරේ
මේ සැම එකට දස පාරමි බව තේරේ
ජාතක කතාවන් ඇත මේ හැම වාරේ

මේ හැම ගුණයක්ම ගනිමින් කැටි කරලා
ගුණ නැණ එකට මුසුකොට දහමින් ඔපලා
එ දමින් පාරමී දම් ගුණයයි කියලා
සසරේ පාරමී වැඩු බුදු බව පතලා

මේ හැම පාරමී පුරමින් වැඩු සේක
හැම සතහටම හැම සහනය දුන් සේක
රහසින් වත් පවු කම් නොකෙරූ සේක
එබැවින් සියලු පුද පූජා ලත් සේක

ජාතක කතා වශයෙන් ගෙන කියන්නට
පිහිටයි තෙරුවනේ බලයෙන් අප සැමට
ඉන් පෙර බෝධිසත් චරිතය උගැන්මට
සැරසුමු අපිත් පින් පුරවා බුදු පුදට
        </pre>
    </section>


    <h2> 3. වන කොටස</h2>
    <h2>සුමේද තවුසාණෝ</h2>
    <section class="poem-container, poem">

        <pre class="verse">
ගණිතොත් කල්පනා සසරක අපූරුව
<b>*භද්‍ර කල්ප</b> නම් ඇති කාලයට තව
සාරා සංඛ්‍ය කප් ලක්ෂයකට පසුව
තිබුනා <b>*සාර මණ්ඩකල්පය</b> නම් කෙරුව

සාර මණ්ඩ කල්පයේ දඹදිව් තලයේ
අමරාවතී නම් නුවරක මහපායේ
උපතක් වීය මිණි පහනක් සේ දිලියේ
බිළිඳුන් සුමේධය යයි නමකුත් තැබුයේ

කුඩා කල සිටම මවුපියෝ අහිමිවුන
ධනබල නුවණ ලැබුවත් සිත අඳුරු වෙන
දැසිදස් නෑ ඉසුරු ලැබුවත් සනසවන
ඇලුනේ දහමටයි සිත මෙහෙයවා පින

මවගෙන් පියාගෙන් උරුම වූ මහා ධනෙක
රැක්කේ බලය ගෙන ඔහු රාශි වඩ්ඩක
ටික ටික ලොකු වෙද්දි පුතු විසල් මැදුරක
පෙන්වයි ධනය වෙන් කොට <b>*රාශි වඩ්ඩක</b>

මව වත් පියාවත් ගෙන නොගියේ ධනය
මා මළ පසු වුවත් මේ ධන අපමණය
කුමටද ගොඩ ගසා තණ්හා වඩවනය
දන්දිය යුතුය වැඩිපුර ඇති මහා ධනය

කරමින් භාවනා සසරෙහි දුක හැඳින
සිද බිඳ කෙලෙස් ලැබුමට හැකි මුත් නිවන
නිසසල හිම වතේ <b>*ධම්මික කඳු</b>  අරණ
තැනු ආරාම අතහැර රුක් මුල රැඳුන

දීපංකර බුදුන් වැඩ සුදුසුන් වෙහෙර
තිබුනේ රම්‍ය නම් නුවරේ ඇතුළු පුර
ලෝසත වෙතට මුනිඳුන් කරුණාව කර
වඩිනා බවක් සැලවූවා හැම නුවර
        </pre>

        <h3>සූචිය</h3>
        <dl>
            <dt>*සාර මණ්ඩකල්පය:</dt>
            <dd>සාර කල්පය, මණ්ඩ කල්පය, වර කල්පය, සාර මණ්ඛකල්පය, භද්‍ර කල්පයයි කල්පයන් ආකාර පහකි.
                යම් කල්පයක එක් බුදුරජාණන් වහන්සේ කෙනෙක් ලොව පහළ වේනම් ඒ කල්පය සාර කල්පයයි. බුදුරජාණන් වහන්සේලා දෙනමක් ලොව පහළ වන්නේ නම් එය මණ්ඩ කල්පයයි. බුදුරජාණන් වහන්සේලා තෙනමක් ලොව පහළ වන්නේ නම් ඒ කල්පය වර කල්පයයි. සිවුනමක් පහළ වන්නේ නම් එය සාර මණ්ඩ කල්පයයි.</dd>
            <dt>*භද්‍ර කල්පය : </dt>
            <dd>බුදුන් වහන්සේලා පස් නමක් පහළවන කල්පයයි. කකුසඳ, කෝනාගමන, කාශ්‍යප, ගෞතම, මෛත්‍රිය යන බුදුන් වහන්සේලා පස් නම මෙලොවට පහළ වන උන්වහන්සේලා ජීවත් වන ධර්මය දේශනා කරන කල්පය මහා භද්‍ර කල්පය වේ.</dd>
            <dt> *රාශි වඩ්ඩක:</dt>
            <dd>සුමේධ බ්‍රාහ්මණයන්ගේ මව්පියන්ගේ ධනය රැකබලා ගත්තේ ඔහුය.</dd>
            <dt>*ධම්මික:</dt>
            <dd>කඳු සහිත වනයකි</dd>
        </dl>
    </section>


    <h2>4. වන කොටස </h2>
    <h2>සුමේද තවුසාණන් නියත විවරණ ලැබීම</h2>
    <section class="poem-container, poem">

        <pre class="verse">
දීපං කර බුදුන් වඩිනා පුවත අසා
රඹගම් නුවර වැසියන් සැම මඟ සරසා
තැබුවෝ ලංකාර කර මල් උයන් ලෙසා
ඇසුවෝ සුමේද තවුසානන් අරුම මෙසා

කිම් දැයි නුවර වැසියන් මඟ සරසන්නේ
සරසන අය වෙතිනි විස්තර දැනගන්නේ
අපගේ රඹගමට පුන්සඳ පායන්නේ
එදිනට අපත් බුදු සිරිපා වැඳගන්නේ

මටත් දෙන්න මග කොටසක් සරසන්න
කැමතියි මමත් ඔබ හට සහයක් වෙන්න
දීපංකර බුදුන් බැතියෙන් නමඳින්න
කියා ඉල්වීය එන මඟ සාදන්න

සැම දෙන එකතු වී ඔවුනට සදනු බැරී
ගොහොරු මඩ තිබුණු පෙදෙසක වතුර පිරී
තම සෘද්දියෙන් මුළු පෙදෙසම වසා සිරී
ගන්වනු හැකි වුවත් එලෙසට නොවේ දිරී

දෝතින් පස් ගෙනත් මඩ දිය පුරවමිනේ
සැම තැන ගොඩලමින් නිසි ලෙස සරසමිනේ
නොසැදූ තැනක් ලෙස පියකරුවට සොඳිනේ
සෑදුවත් නිමා කරලනු නම් නොහැකි වුණේ

පුරා ඇති නමුත් නිවනේ මග යන්න
සරා තව කලක් සසරේ බුදුවන්න
දැවෙන මෙසසරේ මිනිසුන් ගොඩලන්න
එසේ වෙනම නම් මා මත වැඩ යන්න

පතා පුරවන්න බැරි උන මඩ ගොඩට
වැතිර සිටින්නා හඳුනනු බැරි ලෙසට
මෙකරුණ වඩින දීපංකර බුදු නෙතට
හසුවුණි තවුස්තෙම මඩ ගොඩ මැද වකුට

මෙයින් සාරවූ සංඛ්‍ය කල්පය ලක්ෂයක් කල් ගිය පසූ
අනාගතයක නාමෙ ගෞතම ලබා බුදුබව බණ දෙසූ
මා වැනිම වූ බුදු කෙනෙකු ලෙස සියල්ලම කෙළෙසුන් නැසූ
මෙහි සිටින දෙව් බඹුන් මිනිසුන් දනිත්වා මේ තතු පසු

මෙවැනි දුර්ලභ මිනිස්සුන් නම් දකින්නට බෑ දුර්ලභයී
මෙමා ඉදිරියෙ මිහිකතමසේ සිටින සිටුමන් අපහසුයී
විවරණයදී මෙමා ඉසිනේ මෙසේ දැසමන් මල් මිටයි
ඉතින් තාපස ඔබට මෙමගේ විවරණය  දී අහවරයි

මේ වදන් ඇසූ අප සුමේද තවුසාද
එතනට පැමිණි මිනිසුන්ගේ වැඳුම් ලද
මෙසමේ නිවන් නොලදත් ඔබ සමයේ හිඳ
නිවන් පතාලා ආසිරි නාද බැඳ

මිනිසුන් පිදූ මල් මත හිඳ පලක් බැඳ
පුරණෙමි පාරමී මේ අත් භවයේ හිඳ
දහසක් දෙව් බඹුන් ආසිරි ගීත බැඳ
ලැබුවා දහස් ගණනින් ආසිරි නොමඳ
        </pre>
    </section>

    <h2> 6. වන කොටස </h2>
    <h2>කතා ආවර්ජනය</h2>
    <section class="story">
        <p> <b>*බෝසත් චරිතය</b> පිලිබඳව ඔබ මීට පෙර අසා ඇතයි සිතමි. අප මහා බෝසතානන් වහන්සේ බුදුවීම අරමුණු කර සාරාසංඛ්‍ය කල්ප ලක්ශයක් තරම් භවයන් ගණනාවක් පුරා ඉපිද බුදුවීම පිණිස පාරමීදම් පෙරූ බව ඔබ අසා ඇති. පාරමිතා යනු බුදු වීම පිණිස පුරුදු පුහුණු කර පරිපූර්ණත්වයට පත්කරගත යුතු ගති ගුණයන් එනම් ගුණාංගයන්‍ ය. ඉපදීම මරණය  නැවත ඉපදීම නැවතත් මරණය යන චක්‍රයකට මැදිව ලෙඩ දුක් සැප සතුට ප්‍රියයන් සමඟ සිටීම ප්‍රියයන්ගෙන් වෙන් වීම, ලැබීම් අහිමි වීම් මැද අනේකවිද දුක් සතුට ලබෙමින් නොලැබෙමින් කෙලවරක් හෝ නොදැක ගමන් ගන්නා මේ සසරින් මිදීමේ මාර්ගය වන නිර්වාණ අවබෝධය සඳහා අප මහා බෝසතුන් ඒ වන විටත් පින් පුරා තිබුණි, එසේ තිබියදීත්, සියළු සත්වයන්ගේ දුක නිවනු වස් තමන් සේම අනෙකුන්ද මේ සසර දුකින් මුදවනු වස් තම සසර ගමන කෙලවර කර නිවන් දැකීම පසෙකලා සියළු දනන් කෙරෙහි අපරිමිත අනුකම්පාවෙන් නේක විද දුක් කම්කටොලු විඳිමින් සාරාසංඛ්‍ය කල්ප ලක්ශයක් තරම් ගැණිය නොහැකි සිතාගත හෝ නොහැකි තරම් භවයන් ගණනාවක් පුරා බුදුවීමම පිණිස පිරූ පාරමීදම් පිලිබඳව පසු කලෙක ගෞතම නමින් බුදුබව ලැබීමෙන් අනතුරුව ලෝ සත වෙත නේක විද අවස්ථාවලදී දෙසූ ධර්ම කතා අතර පාරමී දම් ගැන තෝරා දීම උදෙසා තමන් වහන්සේ විසින් පසු කර ආ සාරාසංඛ්‍ය කල්ප ලක්ශයක් භවයන් අතුරින් උදාහරණ ලෙස ගෙන වැදෑරූ පන්සිය පනහකට ආසන්න භව කතාන්දරයන්, අප මහා සංඝයා වහන්සේලා විසින් එවක පටන් අනාගත ලෝ වැසියන් උදෙසා, බුදුදහමේ චිරස්ථිතිය පිණිස භානක පරම්පරාවෙන් ඉදිරියට ගෙනවිත් පසු කලෙක පුස්තකයක් ලෙස ජන සතුවූ පන්සිය පනස් ජාතක පොත්වහන්සේ කවියට නැගීමට මත්තෙන්, එදා අප බෝසතුන් සියළු ලෝ දනන් උදෙසා අපරිමිත අනුකම්පාවෙන් මතු බුදුවෙමියි යන මහා අදිශ්ඨානය, ඒ වෙනුවෙන් වැඩිය යුතු ගුණාංගයන් එනම් මහා පාරමිතාවන් හඳුනාගැනීම හා ඒ සඳහා බුදුකෙනෙකුගේ ප්‍රථම විවරණය ලද කතා පුවත ගෙන හැර පෑම පමණක් මේ දක්වා මා අතින් කවි වශයෙන් ඔබවෙත ගෙන පෑවෙමි. එම කාව්‍යකරණයේදී මා විසින් යම් කිසි වූ දොසක් වීද ඒ නිවරදි කරනු වස් එම කතා පුවත මෙසේ සරල බසින් ලඝු කොට නැවත ඔබ වෙත තබමි. වරදක් දකී නම් නිවරදි කරණ මෙන් ආරාධනා කරමි.</p>
        <p>අප මහා බෝසතාණන් වහන්සේ දීපංකර නම් බුදුරජුන්ගේ කාලයෙහි සුමේධ නම් බ්‍රාහ්මණ පවුලක ඉපදුණා කුඩා කලම මවුපියන් අහිමිව, නෑසියන් දැසි දස්සන් අතරේ හොඳින් වැඩුණා. ඔහු සතු විශාල ධනය බලා ගත්තේ රාශි වඩ්ඩක නමැති අයයි.</p>
        <p>තරුණ වයසට පත් සුමේද තෙමේ නැණ නුවණින් හෙබි අයෙක් නිසා සුමේධ පණ්ඩිතයන් ලෙස හඳුන්වනු ලැබුවා.එකල, පෙර කී රාශි වඩ්ඩක විසින් මේ ඔබේ මවගේ ධනයයි මේ ඔබේ පියාගේ ධනයයි ආදී වශයෙන් පෙන්වා සියලුම ධනයට හිමිකාරීත්වය නැවත සුමේදයන් වෙත ලබා දෙන්නට කටයුතු කෙරෙන්නට යෙදුනා. </p>
        <p>මව වත් පියාවත් අරගෙන නොගිය මේ ධනය මට කුමටද, මේ ධනය පින් කිරීමට යොදවමුයි යන අදහසින් සියලු ධනය දන් දී, හිමාල පෙදෙසෙහි, ධම්මික නම් කඳු සහිත වන පෙදෙසක ආරාමයක් තනා තවුස් දිවියට පිවිස, දින සතකදී ධ්‍යාන වඩා <b>පඤ්චාභිඥා</b> අෂ්ඨ සමාපත්තිය ලැබුවා. එකල්හි ඒ අසල පිහිටි රඹගම් නුවර වැසියෝ, ගම සහ පාර සරසනවා දුටුව සුමේද තවුසා ඒ ගැන විමසන්නට යෙදුනා.</p>
        <p>දීපංකර බුදුන් මේ මග වඩිනවා යයි ගම් වැසියන් කී කීම අසා, බැතියෙන් හදපුරවා ගත් සුමේද තවුසා මටත් මාර්ගයේ සරසන්න කොටසක් දුන මැනවයි ඉල්ලා සිටියා. </p>
        <p>තමන්ට කරගන්නට බැරි වූ ගොහොරු මඩ පිරි වළක් සහිත මාර්ගයේ කොටසක් ගම්වැසියන් සුමේද තවුසාට ලබා දුන්නා. ඒ වනවිට තමන් සතු සෘද්ධි බලයෙන් එම කොටසම වුවත් පුරවා දැමිය හැකි වුවත් ප්‍රාර්ථනා පෙරදැරිව දෝතින්ම පස් පුරවාලමින් අලංකාරව මාර්ගය නිමකරගෙන ගියත් පාරේ එක්තරා කොටසක් නිම කරන්නට සුමේද තවුසාණන්ට නොහැකි වුනා.</p>
        <p>දීපංකර බුදුන් කෙරෙහි ඇති භක්තියෙන් ද නිවන් දැකීමට හැකි තරම් පිරුණු පිනෙන් ද, පිරුණු සුමේද තවුසාණෝ ඉතා ඈතින් වඩින දීපංකර බුදුරදුන් දුටුවා. ඒ සමගම මටත් මේ ලෝකවාසීන්ගේ දුක් ගිනි නිවන බුදුවරයෙක් වීමට ඇතිනම් යන ඒ මහා සිතිවිල්ල පහළ වුණා. මඩ ගොහොරුවේ නොපිර වූ කොටස දෙසට නෙත් යොමු වුනා. </p>
        <p>පින්වතුනිපින්වතුනි, මෙසේ මහීකාන්තාව බඳුව වැතිර සිටින මේ සුමේද තවුසානෝ, මෙයින් භව සාරා සංඛ්‍ය කල්ප ලක්ෂයකට පසු භවයක ඉපිද මා වැනිම බුදු කෙනෙකු වී සියලු දුක් විඳින ලෝකවාසීන් එකල්හි හෝ දුකින් මුදවතී කියා දෑ සමන් මල් මිට අටක් ඉසිමින් මාගේ විවරණය මෙයයි කියා විවරණ ලබා දුන්සේක.</p>
        <p>නැවත සුමේද තවුසාණෝ හිමවතෙහි භාවනා කරමින් දසපාරමී හඳුනා ගනිමින් පාරමිතාවන් කොටස් තුනකට ගෙන පාරමිතා උපපාරමිතා පරමත්ථ පාරමිතා වශයෙන් දස පාරමිතාවම කොටස් තිහකට බෙදා නැවත විමසමින් ස්ථිරව බුදු වෙමී අදිටන් කලේය. එහිදී මහපොළොව සෙලවී කම්පා වූයෙන් බියට පත් මිනිසුන් දීපංකර බුදුන් කරා ගොස් අපට විපතක් වනවා දැයි අසා සිටිය බැවින්,  දුක් නොවන්න අනාගතයේ ගෞතම බුදුන් බුදුවන්න ස්ථිරව අදිටන් කළා. ඔබට යහපතක්ම වන්නේයයි දීපංකර බුදුරජාණන් වහන්සේ පවසා සිටියා. එවදන් ඇසූ මිනිසුන් සේම දෙව් බඹුන් ද තුටු වුනා.</p>
        <p>එයින් පසු බව ගණනාවකදී තවත් බුදුවරු විසිතුන් නමකගෙන් මෙසේම විවිධ අවස්ථාවල විවරණ ලැබුවා. බුදුන් වහන්සේලා විසිහතර නමකගෙන් ලද එම විවරණයන් සූවිසි විවරණ නමින් හඳුන්වනවා.</p>

    </section>
    <h3>සූචිය</h3>
    <dl>
        <dt>*බෝසතුන් :</dt>
        <dd>බුදුවීම පිණිස පෙරුම්දම් පුරන</dd>
        <dt>*පඤ්චාභිඥා: </dt>
        <dd>පඤ්චාභිඥා යනු ධ්‍යාන උපදවීමෙන් ලද හැකි විශිෂ්ට ඥාන විශේෂයෙකි. ඒ වනාහි ඉද්ධිවිධ, දිබ්බසොත, පරචිත්තවිජානන, පුබ්බෙනිවාසානුස්සති, දිබ්බචක්ඛු යි පස් වැදෑරුම් වේ.</dd>
    </dl>


    <h2> </h2>
    <h2></h2>
    <section class="poem-container, poem">

        <pre class="verse"></pre>
    </section>



    <h2> </h2>
    <h2></h2>
    <section class="poem-container, poem">

        <pre class="verse"></pre>
    </section>


    <h2> </h2>
    <h2></h2>
    <section class="poem-container, poem">

        <pre class="verse"></pre>
    </section>

    <h2>7. වන කොටස </h2>
    <h2>සූවිසි විවරණ ලැබීම</h2>
    <section class="poem-container, poem">

        <pre class="verse">
සුමේධ තාපස ලෙස රඹගම නුවර
දීපංකර බුදුන් දෙති විවරණ පවර

කොණ්ඩඤ්ඤ නම් බුදු හිමි ළඟ දෙවන වර
සක්විති විජිත රජු ලෙස විවරණ එවර

මඞගල නමැති බුදුහිමි ලොව උපන්නේ
 සූරුචි බ්‍රාහ්මණ විවරණ ලබන්නේ

සුමන බුදුහු ඉපදුනු කප උපන්නේ
අතුල නා රජිදු විවරණ ලබන්නේ

රේවත බුදුහු ඉපදුනු කල්පයේ උපන්
බ්‍රාහ්මණ අති දේව විවරණ ලබයි පිනෙන්

සෝභිත බුදුහු බුදු වූ ඒ කල්පයෙහි
අජිත බමුණු ලබයි විවරණ සරණයෙහි

අනෝම දස්සී බුදු හිමියන් ඉදිරිපිට
යක් සෙනෙවිඳු දන් දී විවරණය දුට

පදුම බුදුහු හමුවේ විවරණ ලැබුවේ
සිංහ රජෙකු ලෙසටයි උපතක් ලැබුවේ

නාරද බුදුහු විවරණ දෙන විට සමිඳූ
පැවිදි බව ලබා සිට ඇත සිත සෑදූ

පදුමුත්තර බුදුහු නිති විවරණ දුන්නේ
ජටිල මහාර්ෂී විවරණ ලැබ ගන්නේ

සුමේද බුදුන් වෙතිනුයි විවරණ ගන්නේ
උත්තර මානවක ලෙස ඉපදී උන්නේ

සුජාත බුදුහුගෙන් විවරණ ලබන්නේ
සක්විති රජෙකු ලෙස ඉපිදයි සිටින්නේ

පියදස්සී බුදුහු මතු විවරණ දුන්නේ
කාශ්‍යප මානවක විවරණ ලැබ ගන්නේ

අත්තදස්සි බුදුහු විවරණ දෙවාමිනී
සුසීම තපස් තුම වෙත පෑ දයාවෙනි

ධම්මදස්සි බුදු හිමි ලොව පහළ වුණා
සක් දිවි රජුන් ලෙසින් විවරණ ලැබූ මනා

සිද්ධාර්ථ නම් බුදුහිමි ලොව පහළ වුණා
මංගල තපස් තුම ලෙස විවරණ ලැබුණා

තිස්ස බුදුන් බුදු වූ පෙර අත්භවයේ
සුජාත රජුයි කැත්කුල විවරණ ලැබුවේ

ඵුස්ස මුනිඳු විවරණ දුන්නේය සදා
විජිතාවි ක්ෂත්‍රිය මහ රජුට එදා

විපස්සී බුදුහු බුදු වූ කල්පයේ එදා
අතුල නා රජුට විවරණ දුන්නු ලෙදා

සිඛී බුදුහු කළ විවරණ ලැබූ සේක
අරින්දම රජුහු නිති පින් පිරුසේක

වෙස්සභු බුදුහු මෙත් කරුණා විවරණය
දුන්නේ එකල සුදර්ශන නම් රජු වෙතය

කකුසඳ බුදුරජාණන් සිටි කල්ප‍යෙනා
ක්ෂේම රජුන් ලෙස විවරණ උදා උනා

කෝණාගමන මුණි සිරිපා පතුල් ළඟ
විවරණ ලදී පර්වත රජු ලෙසින් මඟ

කාශ්‍යප බුදුන් කල නිති විවරණ ලැබුවේ
ජෝතිපාල මානවකයා නම් තැබුවේ

සිව්විසි බුදුවරුන් විවරණ ලද සාදූ
සැම අත් භවයේදිම සතහට සෙත සෑදූ
සැම දුක් ගෙවා සසරේ පින් පෙත වීදූ
මගේ සම්බුදු පියාණෙනි නමදින්නෙමි සාදූ
        </pre>
    </section>

    <h2> 8. වන කොටස</h2>
    <h2>සුමේද තවුසාණන් ගෙන් පසු භවයන් හී දී...</h2>
    <section class="poem-container, poem">

        <pre class="verse">
මෙසේ සිව් විසි බුදුන් සිරිපා වන්දනා කරමින් තොසින්
එසේ විවරණ ලබා භවයින දනා මුදවන සන්තොසින්
පතා මෙලෙසින් හිතා බුදු බව ලෝ සතුන් වෙත සෙනෙහසින්
වඳිමි තිලොවට බුදුපියාණෙනි දෙපා ඔබගේ හදබැතින්

අසුර තිරිසන් ප්‍රේත භවයක මෙයින් පසු නැත ඉපදුනේ
වටු කුරුල්ලෙකු හට කුඩා වන සත්ව භවයක් නොමගෙනේ
අද බිහිරි ගොලු නපුංසක නොව ඒ භවයකදී ඉපදුනේ
පිරුණු සිරුරක නොවී ලෙඩ දුක පුරුෂ භාවෙක ඉපදුණේ

සුමේධ තවුසාගෙන් පටන් ගෙන විවිධ භවයන් දිස්වුණේ
හැම භවයකම ලෝ සතුන් හට සෙතක් සලසා පා සෙනේ
සියලු වස්තුව නෑසියන් දරු සැවොම දන් දී සිතකිනේ
රජුයි වෙසතුරු ගෙවා අන්තිම අත්භවයෙදී ඉපදුණේ

මේ සියල්ලම නිමා වීලා තුසිත දෙව්ලොව වැඩමවා
බුදුහු උපදී බුදුහු උපදී ලෝකපාලනන දෙවි මවා
සෑම ලොව හඬගා කියද්දී හඩ ඇසී දෙව්වරු පවා
තුසිත පුර සිට බෝසතුන් වෙත සියලු දෙව්වරු වට වූවා

බෝසතුනි දැන් මනුලොවට වැඩ බුදු වෙන්න කාලය හරි
ගණන් නැතුවම මෙ සංසාරේ පිරූ පාරමි දම් පිරී
ලෝ සතුන් මුදවලා මරුගෙන් නිවන් දක්නට ගෙන දිරි
නොදී එවදන් සොයා බැලුවා බැලුම් පස් මහා වෙද සරී

සියක් පමණට ආයු සම වන ආයු කාලය ඇත්තෙමැයි
කුලය ක්ෂත්‍රිය රජුය සුදවුන් මායාදෙවි මව්පිය තමයි
ජම්බුදීපය කපිල වස්තුව සුදුසු දීපය හා බිමයි
මෙවන් කාලෙක දෙසූ දහමක් අසන්නා නිවනටම යයි

නික්ම දෙව්ලොව පිරූ පාරමි එළිය කරමින් ඇසළ පෝදා
එකළු කරමින් ජම්බු දීපය ඉපදුනේ හිමි වෙසක් පෝදා
තිලොව ගිනිණිවු මගේ බුදු හිමි බුදූ උනේ ඒ වෙසක් පෝදා
අදත් පවතීම දෙසූ සදහම් එළිය දී සක්වල පබෝදා

බුදුපියාණන් කියා දුන් ඒ දහම තුළ රැඳි අනුහසින්
ගෙවූ භවයන් කියා විස්තර කතා ජාතක පොත් ලෙසින්
සොයා ජාතක පොත් වහන්සේ කියෙවෙමි මම සෙනෙහසින්
දෙන්න අවසර ඒ කතාවන් ඔබට කීමට කවි බසින්
        </pre>
    </section>

    <h2>9. වන කොටස </h2>
    <h2>අවසර ගැනීම</h2>
    <section class="poem-container, poem">
 <pre class="verse">
සිදුහත් කුමරු වශයෙන් ගෙවූ කාලයද
පන්සාලිස් වසක් සිදු කළසේවයද
මරු හා දිවි ගෙවූ අවුරුදු අසූවද
මට බැහැ කවි වලින් විස්තර කිරීමද

බෝසත් බුදු සිරිත නිතරම හදාරන
පොතපත නිතර අප අතරම ඇති බැවින
සිත් සන්තානයේ හදවතෙ හි දැක්වෙන
ඔබලගේ දැනුමේ ඇති බව සිතමි බැතියෙන

අප බුදු පියාගේ පෙර භවයෙ මතකය
දහමින් ඔපවේය ඉගනුමට සිත කය
ජාතක පොත් වහන්සේ ඇසුරෙන්ය මෙය
කවිකර ලියන්නේ විමසුමට ඔබටය

සරල බසින් පමණක් කවි ලියන මට
හැකි ලෙස උපරිමින් මගේ බැතිය පුද කොට
පන්සිය පනස් කථා ඇත ඒ ලිවීමට
අවසර ලැබේවා බුදු සමිඳුනේ මට

පිරිනිවණින් පසු දහමේ පැවැත්මට
එක් කොට දහම ගෙන සංගායනාවට
තම ජීවිතය සේ බුදු දම රැකීමට
සිරස නමා වඳිනෙමි සඟ පරපුරට

මේ සිරි ලකට ලැබූ බුද්ධාගම අපට
රැකගෙන තිබේ සිඳ බිඳ ලූවත්ම රට
මේ බුදු දහම ඉගෙනීමට අප සැමට
දිවිදුන් නිසා වඳිනෙමි සඟ පරපුරට

තල්පත් රැගෙන මැද දුක් ගෙන වෙහෙස විඳ
අප හාමුදුරුවන් කොපමණ දුකක් වෙද
කාබන් පෑනකින් කොළයට ගෙනෙන ලද
කවියෙන් මෙමට කළ හැකි උපහාර වෙද

මෙතැන් පටන් බුදු හිමි පැවසූ නිබඳ
ජාතක කතා ගෙන හැර ලියනෙමි කවිද
වරදක් උනොත් ඉවසනු මැන ඔබ සැමද
කොටසින් කොටස විස්තර කර නෙමි සබඳ
        </pre>
    </section>


    <h2> 10. වන කොටස</h2>
    <h2>සම්බුද්ධත්වය</h2>
    <section class="poem-container, poem">

        <pre class="verse">
සිය පින් පුරා බුදුවන්නට සිතාගෙන
පෝදා වෙසක් රන් පුන්සඳ විලාසෙන
වැඩියා කුමරු සිදුහත් නම ලබාගෙන
අවුරුදු විසි  නවෙක ගිහියකු විලාසෙන

තුන් පෙර නිමිති දැකලයි කල කිරෙන්නේ
රාහුල පුතු මෙලොව එළියත් දකින්නේ
ඇසළ මහේ සඳ එළියත් දිලෙන්නේ
කන්ථක අසුපිටයි රජ මැදුරෙන් යන්නේ

ගං තෙර රැඳී හිඳ හිස කේ කපා හැර
ගත රැඳි අනගි රජ සළුපිළි මුදා හැර
මහා දෙව් බඹුන්, දුන් කහවත සදාදර
සිටියා අනෝමා ගංතෙර පැවිදිවර

ඇඟලේ නහර සම් මස් වියලෙනා තුරා
කළ දුෂ්කරක්‍රියා සය අවුරුද්ද පුරා
මැදුම් පිළිවෙතයි නිසි මග සිතේ දරා
වැළඳු සුජාතාවන් දුන් කිරි අහරා

සොත්තිය බමුණු දුන් කුස තන ඇතිරු සඳ
අතුරා බෝධි මූලය මත ඵලක් බැඳ
පැන නැගි වජිර ආසනයේම  වැඩ හිඳ
අදහස් කළේ බව බැමි කඳ සිඳින්නද

එළිවෙන තුරා මර සෙන් හා යුද වැදුනේ
පුන්සඳ බලාගෙන සිටියා උඩු ගුවනේ
දහසක් දෙව් බඹුන් රැස්වී තුති පිදුණේ
බෝ මැඩ මුලදී මරසෙන් බිඳ ජය ලැබුණේ

සත් සතියක්ම බෝ සෙවනේ වැඩ උන්නේ
ඉසිපතනයේ මිගදායට වැඩම වුණේ
සක්වල සිසාරා බුදු හිමි බණ ඇසුණේ
දම්සක් පැවතුමයි මුල් වරටම දෙසුනේ

මෙලෙසින් නෙක කතා අතරින් බුදු දහමේ
ඔපලන අදිටනින් දෙසු කවි ගී බොහොමේ
දෛවය විසින් දෝ මා හට ලද නියමේ
ඊලඟ කොටස ජාතක පොතටයි උරුමේ
        </pre>
    </section>

</main>
<footer>
    <p>පන්සිය පනස් ජාතක පොත්වහන්සේ ඇසුරින්</p>
    <h4>පද බැඳුම අමරා නන්දනී කිවිඳිය</h4>
    <section id="code">
        <h4>Developed By Anjanee Sewvandika Wijewardana</h4>
        <p>චිරං තිට්ඨතු සද්ධම්මො <i class="fa-solid fa-hands-praying"></i></p>
    </section>

    <p>&copy; 2025 All Rights Reserved.</p>
</footer>
</body>
</html>