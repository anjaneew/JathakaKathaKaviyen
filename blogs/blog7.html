<!DOCTYPE html>
<html lang="en">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <meta name="content description" content="බුදු සසුනේ ජාතක කතා කවි විමසුම.">
  <meta name="content author" content="අමරා නන්දනී">
  <meta name="website created by" content="Anjanee Sewvandika Wijewardana">
  <title>Jathaka Katha Kavi 07 කට්ඨහාරී ජාතකය</title>
  <link rel="stylesheet" href="../styles/blog_styles.css">
  <script src="https://kit.fontawesome.com/1327342375.js" crossorigin="anonymous"></script>
</head>
<body>

<container id="navbar">
  <nav>
    <ul>
      <li><a href="../index.html">කවි</a></li>
      <li><a href="../index.html/#about">අප ගැන</a></li>
      <li><a href="../index.html/#contact">විමසීම්</a></li>
      <li><a href="https://www.facebook.com/groups/770712921391565">හෙළ කවි අරුත</a></li>
      <li><a href="https://www.facebook.com/hashtag/pansiyapanasjathakakawya_byamaranandani">සෙවුම්</a></li>
    </ul>
  </nav>
</container>
<main>
  <header class="blog_header">
    <h1> 07. කට්ඨහාරී ජාතකය</h1>
<!--    <h2> </h2>-->
<!--    <h2> </h2>-->
  </header>

  <!--    <figure class="blog_image">-->
  <!--        <img src="/Images/blog1.jpg" alt="Book of Jathaka Tales">-->
  <!--    </figure>-->

  <section class="poem-container, poem">

        <pre class="verse">
ජේත වනයේ සම්බුදුහිමි වැඩ වසන
කාලයෙ කොසොල් රජුගේ මෙහෙසිය සොබන
වාසභක්ෂත්‍රියා වෙයි ඇය නම රැඳුන
මව දාසියකි දැන රජු කෝපෙන් වෙළුන

මහානාම කැත්කුල රජු හට දුවනී
දාසිය නාග මුණ්ඩා වෙයි ඇගේ මෑණී
මේවා නොදැනී ඇය රජගෙයි දැඩි මේනී
කොසොල් රජුට පළවෙනි අග බිසව වුණී

රජුනට දාව ඉපදුනු විඩූඩභ කුමරු
සිටියා කොසොල් රජු සමගින් දිවි මහරු
දාසිය කියා දැනගත් විට රජු වියරු
වෙස්ගෙන නෙරපීය බිසවත් සමග දරු

හිමිදිරියේ හිමිවරු පන් සියක් මැද
වැඩ මාලිගාවෙහි විමසා බලන සඳ
මහරජ කොහෙද වාසභක්ෂත්‍රියා අද
පිට මං කලා සමිඳුනි යයි කියන ලද

මහරජ ඇයත් මහ රජෙකුගෙ දුවක් වෙති
මහරජ නිසා ලද පුත් කුමරුවෙක් වෙති
පෙර කාලයෙත් මෙවැනිම දෑ සිදුව ඇති
මහරජු කොසොල් දැනගන්නට වෙයි කැමති

මහානාම රජු දියණිය ඇය වන්නී
රජ ඔබ නිසා මේ රට වෙත පැමිණෙන්නී
ඔබගේ පුත්‍රයා තම කුස දැරු බැවිනි
ඔබ සිත් පරිද්දෙන් ඇය බිසවුන් වන්නී

යටගිය දවස බරණැස රජකම් කරන
නරපති බ්‍රහ්ම දත් වනයක ඇවිද යන
දරගෙන යන ලියක් දුටුවා මන බඳින
ඉල්වයි ඇගේ ආලය සැණෙකින් හැඳින

මහරජ නිසා බැහැ එරෙහිව නැගෙන්නට
දාරු කැටිය වෙයි හදබිය රඳන්නට
එනමුත් පහස දැනෙනා රාගී සිතට
ඇය නතුවුනා රජු වෙත ගතවිටින්විට

අසරණ මෙමා හට කිසිවකු නැත ඇත්තේ
කුස තුළ බරක් දැනෙනවා මහ රජ සත්තේ
මෙවෙලේ බෝසතුන් ඒ මව් කුස ඔත්තේ
සැබැවින් පිහිටි බව එවේලෙහි නෑදත්තේ

රජ සැරසුණා ඇයගෙන් වෙන් වී යන්න
එනමුත් සැණෙකින් ම බෑ ඇය හැර යන්න
දරුවයි මමයි තනි වේවිද පවසන්න
ඔබ බිය නොවී කියනා දේ අහගන්න

මෙය පේරැස් මුදුවකි මා අත රැඳුන
මිල කළ නොහැක මෙය ඒ තරමට වටින
දියණිය උපන්නොත් මෙය විකුණා ගන්න
ඔබ දෙදෙනාට ඇති දිවියට සෑහෙන්න

පුතෙක් උපන්නොත් ඔහු මාලිගාවට
දිනයක ඒවාපන් මා බැහැ දැකීමට
සාදා බලාගන්නම් මගේ පුතා හට
හැමදේ කරන්නම් මට බෑ මෙහි එන්ට

ගිය රජු ගියාමයි කවදාවත් නාවේ
දාරු කැටිය සැමදා කඳුලැලි බීවේ.
පුතෙක් ලැබිණි මිණි රුවනක් සේ වූවේ
ලොකු වෙයි පුතා ටික ටික පැනයකි ආවේ

 සෙල්ලමටයි සුළුමොහොතකි ගෙවෙන්නේ
දෙමව්පියන් හැම දරුවකුටම ඉන්නේ
කොයි නුඹ පියා මවපමණයි නේ එන්නේ
බෝසත් සිතේ දුක පමණයි ඇතිවෙන්නේ

නොමදුක් වන්න පුතු මාගේ අහගන්න
මේ පුරේ රජුයි බඹදත් ඔහු දැනගන්න
සුදුසු ලෙසින් ඔබ ගැන කටයුතු වෙන්න
සලසා ඇතිය ඒ බව සිහියට ගන්න

රජු දුන් මුදුව මේකයි මව පුතුට කියයි
මා අරගෙන යන්න අම්මේ පුතුත් කියයි
දෙදෙනා පිටව යන්නේ රජු දකින්නටයි
රජගෙයි අබියස දී සෙබළුන් නවතාලයි

පෙන්වා දාරු කුටි ලිය පේරැස් මුදුව
ඇවැසි විටෙක හමුවෙනු රජ අණ ලදුව
සැලෙන ලදලු පතකින් නැගි හඬ බඳුව
රජුට කියන්නැයි පෙන්වාලා මුදුව

ඈ දුටු විගස හැඳිනූවත් ඇගේවත
මහරජ තෙමට ඇතිවෙයි ලැජ්ජාව හිත
නෑ අඳුනන්නෙ මා මේ ලිය මතක නැත
කිම රජතුමනි දුන් පේරැස්  මුදුව ඇත

මෙය  මාගේ ද මට නම් එය මතක නැත
නුඹ ඔය කියන ඒවා නම් හිතක නැත
මේ මහරජෙකු කියනා මේ වදන් කැත
දුක කලකිරුම ටික ටික දැන් නැගේ සිත

දරුවා අසයි කෝ මාගේ පියාණන්
ගිවිසුම් පරිදි ඔබ වෙයි පියරජාණන්
පේරැස් මුදුව පෙන්නුවත් දොඩයි නන්
මට කාගේ පිහිට කිව මැන ඉතින් දැන්

සත්‍යක්‍රියාවක පිහිටයි මට උරුම
ඇත්තක් නම් රැඳේවා අහසේ මහිම
නැතිනම් වැටේවා ඔහු ඇදගෙන මෙහිම
දෙපයින් ඔසවලා උඩ දැමි අහසටම

අහසෙහි රැඳුණු කුමරු බෝසත් පළඟ බැඳ
විමසයි රජු වෙතින් මෙලෙසේ  විමන් වැද
මම ඔබේ පුතා වෙයි එකමෙක නොදන්නෙද
මාහැර වෙන පුතුන්  ඔබහට හිඳින්නෙද

රජු යනු සෑම මිනිසෙකු මැනවින් රකිනා
ඇත් අස් ගවද හැම සතෙකුම රැකබලනා
එවැනි රජෙකු පුතු ගැන ඇයිද නොබලනා
මගේ පියතුමනි ඔබ වෙයි රජු මා රකිනා

අයුරින් නේක මහ රජු නින්දාද කර
දැහැමෙන් දෙසයි බෝසත් කුමරා පවර
ඉවසා සිටිනු බැරිවිය හද සෙනෙහෙබර
පුත මෙහේ එනුය හඩ ගෑවා පතියා නර

බෝසත් කුමරු බැස්සේ රජු ඇකයටම
යුවරජ පදවි දුන්නේ හද බැතියෙන්ම
දාරු කැටිය කර රජ අග මෙහෙසුන්ම
දැහැමෙන් රට කලේ හද ආදරයෙන්ම

පෙර අත්භවය එලෙසින් ගලපාලමිනී
ඒ මෑණියන් මහමායා දෙවි ලෙසිනී
පිය රජු මහා සුද්ධෝදන රජු ලෙසිනි
කාෂ්ඨ වාහන රජු  නම් මම බැවිනි

කොසොල් රජුද වටහාගෙන තම වරද
පුද සත්කාර කරමින් බුදු රදුන් වැඳ
හංගා තිබූ සෙනෙහස කුටි පුරා හද
යලි කැඳවීය රජු පුතු හා බිසව් සඳ

කුලයක් ජාතියක් යනුවෙන් භේද නැත
කරනා ක්‍රියාවෙන් මිනිසා මැනබලත
නිවැරදි දිවියක්ම ගෙවුමයි බොදු සිරිත
තෙරුවන් සරණ වේවා හැමට ලෝ සත
        </pre>
    <p>
      <b>පසු සටහන:</b>
      ඉතාම සරල කර මෙම කවි පන්ති මා ඉදිරිපත් කරන්නේ පොඩි ළමයෙකුට වුවද වටහා ගැනීමටය. මීට වසර දෙදහස් හයසියයකටත් එහා වෙනත් රටක සිදුවූ සිදුවීම්, මේ කතාවන්ට හේතුපාදක වෙයි. ඒවා විස්තර වන්නේ දෙබස් වලිනි වලිනි එවැනි කතා 548ක් ග්‍රන්ථයේ ඇත .එක කතාවක් විස්තර කිරීමට කවි 40-70 අතර  කවි  ප්‍රමාණයක් අවශ්‍ය වෙයි  එවිට කාව්‍යනීතීන්ටම අනුගත විය නොහැකි අවස්ථා සුලභ වෙයි. හැකි උපරිමයෙන් යවහන් දෝෂය අවම කිරීමටද, අනිවාර්යයෙන්ම සෑම කවියකම පද පේළි හතරේ අවසන් අකුර එක අකුරකින් නිමා කිරීමටද උත්සාහ ගත්තෙමි. මේවා හැඩය පමණක් රැගත් ඉතාම සරල නිදහස් ආරේ කවි ලෙස හඳුන්වා දිය හැකිය මා කවිය ලියන්නේ පන්සිය පනස් ජාතක පොත් වහන්සේ ආභාසය ලබමින් එහි සඳහන් සිදුවීම් ඒ ආකාරයටම විස්තර කරමිනි . එයද මාගේ බුද්ධියට හා වටහා ගැනීමට සීමා  වෙයි. රසවින්දනයටත් දහම් කරුණු අවබෝධ කර ගැනීමටත් මම ඔබට ආරාධනා කරමි.
    </p>
    <p>2025 පෙබරවාරි 04 දින දීය.</p>
  </section>

</main>
<footer>
  <p>පන්සිය පනස් ජාතක පොත්වහන්සේ ඇසුරින්</p>
  <h4>පද බැඳුම අමරා නන්දනී කිවිඳිය</h4>
  <section id="code">
    <h4>Developed By Anjanee Sewvandika Wijewardana</h4>
    <p>චිරං තිට්ඨතු සද්ධම්මො <i class="fa-solid fa-hands-praying"></i></p>
  </section>

  <p>&copy; 2025 All Rights Reserved.</p>
</footer>
</body>
</html>